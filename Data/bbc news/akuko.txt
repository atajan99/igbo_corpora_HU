Ndị na-ere ngwa nri akwaala arịrị njọahịa na-eme n'ihi ụkọ ego ọhụrụ dị na Naịjirịa ugbua. 
Esemokwu na ịgba akwụkwọ ka na-arị ibe ya elu dịka a na-akwado ịzọ ọkwa Gọvanọ na ntuliaka na-abịa. 
Gọọmentị Abia Steetị agbarụọla ihu n'atụmatụ ụfọdụ ndị Ugwu chọrọ ichi 'Emir nke Aba'. 
Ọnụọgụgụ ndị nwụrụ n'ihe mberede ala ọma jijiji na mba Turkey na Syria bụ 7,800 ugbua. 
Dịka CBN nyere iwu ka ewehachi ego ochie ma bido inye ego ọhụrụ, ọtụtụ ndị mmadụ nọ n'ahụhu dịka ụkọ ego so ya bụ iwu na-echere ha aka mgba Ndịisi ọchịchị a kpọrọ 'Council of States' agwala Onyeisiala Buhari ka o biputakwuo ego ọhụrụ. 
ọtụtụ mmadụ na Naịjirịa na-enwe nchekwube na akụrụngwa BVAS ga-enye aka gbochie mpụ ntụliụaka na ntuliaka 2023. 
Ihe ọhụrụ na-apụta n'ike n'ike n'ikpe dị n'etiti gọọmentị mba UK na ezinaụlọ Ike Ekweremadu. 
Emmanuella Adolisa lara mmụọ n'ihe mberede okporoụzọ tupu ọ pụta ihe na ọ bụ nwoke gbanwere ghọọ nwaanyị. 
Ipob, okwu sit at home, unknown gunmen nakwa ihe ndị ọzọ na-echegbu ọwụwa anyanwụ ugbua. 
Mbaka kwuru nke a maka njichi gọọmentị Naịjirịa jichiri Nnamdi Kanu n'agbanyeghi na ụlọikpe enyela iwu ka a tọhapụ ya. 
Ndị mmadụ na-akatọ Bishop Christian Onyia maka igbu ikpere n'ala n'ihu onye ndọrọndọrọ ọchịchị. 
Ahọpụtala Okey Ahaiwe dịka onye ga-eji ọkọlọtọ PDP zọọ ọkwa Gọvanọ Abia Steeti Ụfọdụ ndị ntoroọbịa Naịjirịa akọwaala ihe mere ntuliaka nke afọ 2023 ji dị ha mkpa. 
Ifeanyi Ugwueze bụ nwa agbọghọ anaghị ahụ ụzọ, mana ọ na-emepụta ncha na akụrụngwa eji ehicha ụlọ bụ sọ mma. 
Afam Dozie bụ onye Mekaniki a ma ama, na-arụgharị ụgbọala ochie ọ dịkwa ka nke ọhụrụ. 
Lee etu nwaamadị a na-emepụta nrị si jiri echeche ọhụrụ tinye ihe ndịịche pụrụiche n'akaọrụ ya. 
Kedụ ihe ga-akpalite mmụọ mmadụ ịhapụ ọrụ Teknụzụ ekwentị? Chọpụta n'akụkọ Ọgbambọ nke izu a. 
Etu nwaada Adaeze Chukwuneke siri bido bụrụ onye na-adọbata ọkụ latrik n'ụlọ. 
Otu nwa afọ a kpọrọ John Nzeribe akọwaala etu o siri jiri nwayọọ atụtụ were tutujuo akpa na mba Siera Leone. 
Somadina Anoh akọwala etu ịrụpụta 'Paint' si baa ya ọgaranya ma mee ya o ka o nyenwuo mmadụ ruru 30 ọrụ. 
Sunday Obi-Chukwu, onye ọrụ ugbo kọwara ka o sị malite ịkọ ji n'akpa nakwa ihe mere oji na-akọ ya n'akpa karịa n'ala. 
Nnyocha sayensi egosila na ịnọdụ ala ogologo oge na-akpata ọnọdụ ọjọọ dị icheiche nke nwereike igbu mmadụ. 
Mmadụ atọ kachasị gbapụta ihe n'ọkwa Onyeisiala nwechara ebubo ndị e boro ha banyere akụnaụba ha. 
Dịka nchọcha GTI nke afọ 2022 si gosi, otu atọ kacha kwafuo ọbara na Naịjirịa n'afọ 2021 bụ ISWA, Boko Haram na ndị Ipob. 
Ọtụtụ ego naịra adigboroja na-efegharị ugbua dịka ụlọakụ etiti wepụtara ego naịra ọhụrụ. 
Ọtụtụ ndị merụrụ ahụ n'ogunigwe gbara na Kano n'ọnwa Mee afọ a, kọọrọ BBC Igbo ihe merenu. 
Chinwendu Kelechi na-eji ụkara Igbo ese nka pụrụiche akọwaala ihe kpalitere mmụọ ya ise ụdịrị nke a. 
BBC News na-achọ onye ntaakụkọ ga-amụke ka ọnwa na kpakpando n'ihe nrite Komla Dumor nke 2023. 
Nghotahie adapụtala n'ezinaụlọ "Mr Ibu'. 
Lee ihe di na nwunye gabigara tupu ha mụọ ejima anọ. 
Etu mmadụ abụọ siri hapụ ndụ ha na-ebi dịka ndị ụkọchukwu mgbe ha hụrụ onwe ha Lee ụfọdụ ndị ọgbaa bọọlụ Afrịka nakwa nna ha gbakwara bọọlụ n'oge gboo. 
Ị ma ihe ọ na-ewe ịgba mbọ? Ụkọamaka kọọrọ anyị ihe o furu ya n'ọgba mbọ nke izu a. 
Chuks Ekwueme na ndị otu ya rụpụtara akụrụngwa ome ka mmadụ nke mbụ yiri mmadụ n'ezie. 
Lionel Messi na-ele anya ibuli iko mba ụwa nke mbụ ya tupu ọ laa ezumike. 
Na Qatar 2022 ka Morocco bụụrụ mba Afrịka mbụ ruru agba nke 'semifinal' n'asọmpi bọọlụ iko mba ụwa, mana Naịjirịa agaghịdị ya bụ asọmpi nchancha. 
Ọtụtụ ndị mmadụ na-akatọ uweojii nke Emir nke Qatar bụ Sheikh Tamim bin Hamad Al Thani yinyere Messi tupu o bulie iko mba ụwa. 
Dika asọmpi Iko Mbaụwa ga-amalite taa na mba Qatar dị n'ọzara, tekịnụzụ a ga-enye aka belata okpomọkụ n'ime ọgbọegwuregwu. 
Ọtụtụ ndị ama ama n'egwuregwu bọọlụ ga-alago ezumike nka tupu asọmpi iko mba ụwa ọzọ eruo na 2026. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Kamgbe ụlọakụ etiti bụ 'Central Bank of Nigeria' nyere iwu ka e weghachi akwụkwọ ego naịra nke ochie ma kwuo ka ụlọakụ bido inye ego ọhụrụ, ọtụtụ ndị Naijirịa ejirila anya ha hụ ntị ha. 
Iwu ọhụrụ a CBN wepụtara butere ntaram ahụhụ nyere ndị Naijirịa dịka ụkọ ego ọhụrụ a dị. 
BBC Igbo garuru na mpaghara Ọwụwa Anyanwụ dị iche iche iji hụta etu ndị mmadụ si ebi dịka ụkọ ego a na-enye ha nsogbu. 
 N'Umuahia bụ isi obodo Abia Steeti, otu onye ji POS achụnta ego kwuru na ọ bụ ndị ọzọ jikwa ego achụnta ego na-eresi ha ego ha ji arụ ọrụ kama ha na-atụkwasịrị ha ego karịrị pasentị iri n'ụgwọ ha na-akwụ. 
 Iji maa atụ, Ugochukwu kwuru na onye chọrọ N100,000 ga-akwụ ego ntụkwasị nke ruru N12,000. 
Ọ kọwara na ọ bụ nke a mere ha jị ana ego N1,000 n'aka onye chọrọ ịdọrọ N5,000. 
Ọ gara n'ihu kọwaa na ọ bụ naanị N10,000 ka otu ụlọakụ na-enye ha ndị ahịa ya,  ma sị na nke ahụ anaghị ezuru ha. 
Ọ sị na ụfọdụ ndị mmadụ na-eji akụnaụba ndị ọzọ ha nwe na-abụghị ego agba mgbere iji nata ego. 
 O kwukwara na ahịa anaghị aga etu o si aga na mbụ ma sịkwa na ego ntụkwasị a dị n'iche n'iche site n'aka onye ha zụtara ya n'aka ya. 
Otu onye BBC Igbo gbara ajụjụọnụ dịka ọ kwụ n'ahịrị eche ka o were ego ya n'igwe ATM. 
O kwuru sị, " Lee anya, ị ga-ahụ na ọtụtụ ndị mmadụ kwụ n'ahịrị eche ka ha were ego ọhụrụ n'Igwe ATM. 
Ugbua, ọtụtụ ezinaụlọ enweghị ego ha ji eri nri". 
Ọ gara n'ihu kwuo," Ị gaa n'ọtụtụ ATM , ha anaghị arụ ọrụ. 
I gaa kwanụ na nke POS, ụfọdụ na-ana N500 n'elu N5000, ụfọdụ a na-ana N600 n'elu N5000 ebe ụfọdụ na-ana ruo N1000 n'elụ N5000". 
O kwuru sị, "Dịka CBN kwuru na ọ bụ n'ụbọchị iri nke ọnwa Jenụwarị a ka a ga-akwụsị ịgbanwe ego ochie kama ị ga-ahụta na anyị etozubeghị ime ya ngwangwa etu a. 
 Ka gọọmentị dọtịa oge a ga-agbanwe ego ochie a tupu emechaa ntuliaka. 
Ha mee ya nwayọ nwayọ". 
Onye ntaakụkọ BBC Igbo nọ n'Ebonyi steeti kwuru na ọtụtụ ụlọakụ enweghị ego ha na-enye ndị mmadụ na steeti ahụ. 
Nke a mere ka ọtụtụ ndị mmadụ nọrọ n'ihu ụlọakụ ndị a na-amaghịzi ihe ọzọ ha ga-eme. 
Otu nwaanyị bụ Osinachi Jewel kwuru sị, " Ụfọdụ abịala ebe a ruo otu izuụka, edeecha aha ma enweghị ihe ha ga-ahụta. 
 Ọtụtụ ndị mmadụ na-ekwu na ụmụ ha nọ n'ụlọọgwụ ebe ụfọdụ na-ekwu na ụmụ ha akwụbeghi ụgwọ akwụkwọ". 
Osinachi gara n'ihu kwuo, " Lee ihe a m ji n'aka, ọ bụ ya ka m na-eri kamgbe abalị abụọ. 
Ihe m chọrọ bụ ka gọọmentị lee anyị anya ma nyere anyị aka ka ụmụ mmadụ hapụ ịnwụ n'oge anyị erubeghị". 
Otu onye na-arụ ọrụ POS kwuru na ndị na-enye ha ego ha ji arụ ọrụ na-agwa ha na ego adịghị. 
Onye ọrụ POS a kwuru sị, "Enweghị ebe anyị na-ahụ ego ọhụrụ a. 
Ụfọdụ ndị ga-asị gị nye ha N10,000 mgbe ị chọrọ N100,000. 
Ya mere o jiri dị ka a na-azụ ego azụ". 
O ji ohere a kwuo, "Ha wepụtara anyị ego anyị tinyere n'ụlọakụ". 
Otu ihe ahụ na-ebe na mpaghara Ọwụwa Anyanwụ ndị ọzọ na-ebe kwa na Rivers Steeti. 
Otu onye bụ Emma Ozuzu gara igwe ATM i were ego kama ndị kwu n'ahịrị chọrọ iwere ego karịrị akarị. 
Nke a mere ka ọ gaa ndị ji POS enye ndị mmadụ ego bụ ndị na-ana N1500 inye mmadụ N5000. 
Ebe ndị ọzọ na-ana N200 n'elu N1000. 
N'otu aka ahụ ka onye ji POS enye ndị mmadụ ego kwukwara na ego adịghị n'ụlọakụ. 
O kwuru sị," Dịka ego adịghị n'ụlọakụ, anyị na-agagharị achọ ebe anyị ga-eweta ego. 
Ọtụtụ ndị na-esesa anyị okwu n'ihi na ha chere na ọ bụ anyị kpatara nke a". 
Ọ gakwara n'ihu kwuo, "Anyị na-ana onye chọrọ iwere N1000, N200 kama a mbụ ọ bụ N100. 
Onye chọrọ N10,000 ga-akwụ N2,000". 
O ji ohere a rịọ gọọmentị ka ha mara ihe ha ga-eme maka ọnọdụ ụkọ ego na Naijirịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị na-ege ntị na UK nakwa mba ụwa na-ahụta BBC dịka ndị na-eweta akụkọ a na-atụkwasị obi. 
Websaịt anyị, dịka TV na Redio anyị, na-enye akụkọ bụ ezi ya, na-eleghi anya n'ihu, kwụrụ n'onwe ya ma dịkwa mma. 
  Ụkpụrụ edemede anyị kwuru: "Ntụkwasị obi ndị na-ege anyị ntị nwere n'akụkọ anyị niile kọwapụtara ihe anyị na-eme". 
Anyị kwụụrụ onwe anyị, anyị anaghị ele mmadụ anya n'ihu, na-ekwu eziokwu. 
Anyị na-agba mbọ inweta ụkpụrụ ziri ezi, na-eleghi mmadụ anya n'ihu ma ghara iduhie ndị na-ege anyị ntị. 
"Mbọ anyị na-agba na-eleghi mmadụ anya n'ihu bụ isi sekpụ ntị ntụkwasị obi ahụ. 
N'akụkọ anyị niile, anyị ga-agbaso ihe niile na-eleghị mmadụ anya n'ihu nke ga-egosipụta echiche dị icheiche. 
Anyị ga-eleba atụmatụ ọbụla anya nke ọma n'obi ọcha." Anyị maara na ịchọpụta akụkọ bụ eziokwu n'ịntanet na-agbagwoju anya. 
Anyị makwaara na ndị na-ege anyị ntị na-achọ ịghọtakwu etu BBC sị ebipụta akụkọ. 
N'ihi nke a, BBC News na-agbasi mbọ ike ịkọwara gị ụdị akụkọ ị na-agụ maọbụ ị na-ele na websaịt anyị, onye na ebe akụkọ ahụ sị bịa, nakwa etu e si dee ya n'ụdị ọ dị. 
Site n'ime nke a, anyị ga-enyere gị aka ikpebi n'onwe gị ihe mere a ga-eji tụkwasị BBC obi. 
Anyị na-eme ihe ngosi akụkọ ntụkwasi obi  n'ụdị kọmpụta ga-achịkọtanwu nke a kpọrọ "machine-readable" na Bekee, nke pụtara na ha ga-apụta n'igwe nchọpụta nakwa ọba soshal midia, iji nyere ha aka ịchọpụta ebe akụkọ bụ ezi ya si pụta. 
BBC dị na mbụ nwee ntuziaka ha ji ede akụkọ ha niile nakwa ụkpụrụ atụrụ anya n'aka ndị ntaakụkọ anyị. 
Iji mee ka ọ dị mfe ịhụ etu ntuziaka BBC dị n'ime ụlọ ntaakụkọ anyị, anyị depụtara ngalaba ndị dị mkpa n'ibe akwụkwọ a. 
  Nkwupụta Ebumnobi: Ebumnobi BBC bụ ime ihe maka ọdịmma ọha, ijere ndị na-ege anyị ntị ozi site n'iwepụta akụkọ kwụ ọtọ na eleghị anya n'ihu, na ọba ozi anyị niile na-ezi ozi, kuzie ihe ma nye obi ụtọ. 
Gụọ ya n'uju ebe a Mkpebi BBC . 
Usoro onwunwe, inweta ego na nkwado ego: Anyị kwụụrụ onwe anyị  na enweghị mmekọ maọbụ enyemaka ọbụla ga-emegide ntuziaka akụkọ anyị. 
Ndị na-ege anyị kwesiri inwe obisike na  ndọrọndọrọ ọchịchị, azụmaahịa nakwa ọchịchọ mmadụ anaghị emetụta mkpebi anyị ga. 
Chọpụta maka nkwado ego BBC News, na UK nakwa mba ụwa niile, ni'ime Mkpebi BBC n'ihe gbasara nkwụrụonwe BBC. 
Ụbọchị Mbido: E bidoro BBC n'abalị 18  nke ọnwa Ọktoba afọ 1922. 
Gụọ maka Akụkọ Mbido BBC. 
Ụkpụrụ omume kwụ ọtọ: Ntuziaka etu BBC si akụkọ gosipụtara uru na omume a na-atụ anya n' akụkọ niile e depụtara ga-agbaso. 
Ihe ndị ọzọ yiri ibe ya: Iwu Ndịiche: Mụta kwuo maka nkwa BBC kwere na ndịịche n'ime Mkpebi BBC. 
 Akụkọ Ndịiche na ndị ọrụ: Chọpụta etu BBC News si arụ ọrụ iwulite ndịiche n'ime Ozi banyere nhatanha na BBC. 
Mgbazi: BBC na-agba mbọ inweta akụkọ ziri ezi. 
A ga-ahụ iwu banyere mgbazi na ngalaba ndị a n'ime Ntuziala Edemede. 
 Akụkọ anyị na-ewepụta na-abụ nke e tinyere anya na mmiri were chọpụta, site n' akaebe doro anya, nke e nyochara ma wepụta n'ụzọ nakwa asụsụ doro anya. 
Anyị kwesiri ikwu eziokwu n'ihe anyị amaghị ma ị gbara akụkọ asịrị. 
Anyị ga-ekwupụta onye mere ebubo, akaebe na ihe ndị ọzọ na-enwenyeghị ihe maọbụ onye ga-ekwu na ọ bụ otu o siri mee. 
Anyị nwere obi ịnabata njeghie mgbe e mere ha ma na-akwado ịdị njikere ịmụta ihe n'ime ha. 
Ọ bụrụ na-edeziri akụkọ e bipụtarala na mbụ, a na-agbakwunye ozi na ngwụcha akụkọ ahụ iji gwaa onye na-agụ ya na e deziri ya. 
Ọ bụrụ na e nwere obere ndehie n'akụkọ dịka na mkpụrụ edemede, agaghị agbakwụnye ozi n'azụ akụkọ ahụ. 
Nnanị ma na e bipụta akụkọ ka ọ nọrọ ruo nwa mgbe nta, a na-ahụta akụkọ ọbụla e bipụtara dịka akụkọ a ga-agụ mgbe ọbụla a chọrọ n'ịntanet, ma a gaghị ewepu ya. 
 Kama e nwere ike iwepụ ya ma ọ bụrụ ihe gbasara iwu, nchekwa nkeonwe maọbụ ihe megidere ụkpụrụ usoro ide akụkọ nke a na-apụghị imezi ma ọ bụghị ma e wepụrụ ya. 
Njikọ ndị ọzọ: Nnyocha/Ụkpụrụ nchọpụta eziokwu:Usoro nyocha na nchọpụta nke bụ eziokwu n'akụkọ nke BBC dị n'ime Editorial Guidelines on Accuracy. 
Ebe akụkọ si a na-akpọghị aha: A kọwara iwu na ntuziaka BBC banyere ebe akụkọ si a na-akpọghị aha n'ime Editorial Guidelines. 
Njikọ ndị ọzọ: Nzaghachi a na-etinye n'ọrụ: Usoro e ji eme mkpesa na BBC dị n'ime BBC Complaints Framework. 
Ndị ndu: Zute ndị isi na-ahụ maka ngalaba akụkọ: BBC News Board. 
 Akụkọ BBC News si n'aka ha na-ebu aha odeakụkọ dere ya, dịka nke ndị ntaakụkọ nwere isiokwu nlekwasị anya e ji mara ha. 
Akụkọ ndị agbakọtara aka dee,  ndị nke e nwetara n' ọtụtụ ebe  ndị ọzọ gụnyere ụlọọrụ ntaakụkọ ndị ọzọ, ngalaba BBC Newsgathering na BBC broadcast output, maọbụ nke ọtụtụ ndị ọrụ gbakọrọ aka bipụta n'ụbọchị, anaghị ebu aha. 
BBC News na-egosi ndịiche dị n'akụkọ mere eme na echiche mmadụ. 
Anyị na-eji aha kọmpụta na-achịkọnwu isii agụkọ ụdị ọrụ anyị na-arụ. 
EBE AKỤKỌ SI NA EBE MGBAKWASA ỤKWỤ Edemede anyị banyere isiokwu ọbụla kwesiri isi ebe dị mma, nwee ihe akaebe, e nyochara nke ọma ma wepụta ya n'asụsụ doro anya. 
Anyị na-agba mbọ ikwu eziokwu ma nwee obi ọcha banyere ihe anyị na-amaghị ma gbanarị akụkọ asị. 
 Ọ bụrụ na BBC News nwetere site n'otu ebe, anyị na-agba mbọ itinye aha onye ebe o si, ebe o kwere omume. 
Anyị na-agwa gị ebe akụkọ a si, ka i were aka gị chọpụta ihe omimi dị n'akụkọ anyị. 
Oge ọ dị mkpa, anyị na-egosi gị akara websaịt ọzọ nwere ozi mgbakwụnye n'akwụkọ iji nwete akụkọ tinyere nke ederede. 
Maka akụkọ ndị miri emi, dịka ndị akụkọ nnyocha maọbụ nke akara (data), anyị ga-enyere gị aka ịghọta etu anyi si rụọ ọrụ site n'igosi gị akara zoro ezo, echiche nakwa usoro ndị ọzọ anyị ji - ọmụmatụ, usoro anyị ji mee nnyocha ; ọnụọgụgụ mmadụ e ji mee ya; ndị na ụdị nnochite a nọchitere n a ndị sonyere mee ya; etu e si nweta ọnụọgụgụ;ebe nakwa oge. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a bụ dịka akụkọ fesara na  ndị Ugwu  bi n'Abịa Steeti  chọrọ ichi  otu nwanne ha a kpọrọ Sarki Shehu Bello ,  Emir nke Aba. 
N'ụtụtụ Wenezde, abalị itoolu nke ọnwa Febụwarị , afọ 2023, Gọọmentị Abịa steeti gbajọrọ  ya bụ atụmatụ ma nye iwu ka a kagbuo atụmatụ ahụ. 
Gọọmentị gara n'ihu  nye ndị ọrụ nchekwa iwu ka ha hụ e nweghị ohere ka o mezue. 
O si ahụ kwuru sị, "Anya anyị eruola gọọmentị Abịa steeti  eruola na atụmatụ ici otu Sariki Shehu Bello 'Emir nke Aba Emirate Kaunsul na-emeghị ka Gọọmentị mara." Gọọmentị na-adọ ndị nile tinyere aka n'ihe nke megidere iwu  kwụsị ya , e meghị etu a, anyị ga-eji ikike dị  n'iwu bagide ha." Gọọmentị na-enye ntuziaka  akagbuola echichi ahụ nke megidere iwu  n'ihi na o nweghị ihe dịka Aba Emirate Kaụnsụl na steeti a." Ebe foto si, Justice Ajuzieogu Otu okenye Igbo mabụụkwa onye bụbu onyeisi  Ohanaeze Abia steeetị bụ Justice Ajuzieogu ekwuola "O dababghị.Ọ ma mme. 
"Anyi agaghị ekwe.""  ""O nweghị ihe ọzọ ga-etinye ha nụdị agwa karịa ga ha tinye anyị nile bụrụ ndị ụka Alakụba."" "" Ọtụtụ mgbe ndị mmadụ ga-achọ ime ihe adịghị n'iwu, o nwere ike wepụta ihe ọzọ."" Ebe foto si, Obasi Igwe Okenye Igbo ọzọ bụkwa ọkammụta ‘Political Science na-akụzibu na mahadum 'University of Nigeria Nsukka bụ Ọkammụta Obasi Igwe kwuru na atụmatụ ahụ bụ iji bute ọgbaghara na tigbuo zọgbuo nwereike ịghasa ohere ndị Ọwụwa Anyanwụ isonye na ntuliaka  2023.
 Igwe boro ebubo na ọ bụ ụdị atụmatụ iweta Emir na Markudi, Emir nke  Oturkpo na Emir Igala so n'ime ihe butere ọgụ n'afọ 1966 dịka o kwuru na ndị Fulani ji ọchịchị  iwe na ọbara chọọ iweta ọkpukperechi Islam n'ike . "
"Ọ sịrị“ Nke a bụ oke nnukwu awamanya na obi ụfụ  ka ha ga-esi bịa sị na ha ga-etinye Emir n’Aba.
 “Kedụ ihe mere o jiri bụrụ ugbua a chọrọ ime ntuliaka, ihe bụ chọrọ bụ ụzọ ha ga-eji weta ọgbaghara n’ala Igbo, ka e me ihe a ga-eji asị na ndị Igbo egbuwela ndị Ugwu, ka a gbawa ndị Igbo egbe, ka e gbuwa ụmụaka Igbo."" ""Nkwado ha bụ ka ndị Igbo ghara iso mee ntuliaka. "
"”
   Onyeisi Ụlọụka Alakụba 'Aba Central Mosque'  bụ Idris Bashir gwara BBC Igbo na, ""Ọ bụghị eziokwu na anyị chọrọ inwe Emir nke Aba. "
 "Ihe anyị na-eme bụ anyị ka ọ gbasara." "Ọ bụ nghọtahie ka a ghọtahiere asụsụ ha na ihe ọ pụtara." "Anyị na ndị anyị bi be ha enweghị nsogbu." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a bụ n'ihi nghọtahie dị n'etiti ndị obodo ahụ na ndị ọchịehi ji ebe ahụ mere ebe ha na-ere ehi n'ihi mkpamkpa nke ndị ntọrị na ndị ekperima na-akpa na mpaghara ahụ. 
N'izụka gara aga (abalị 25 nke ọnwa Julai, afọ 2022), ndị ntọrị tọrọ ndị nje nọ n'ụgbọala atọ na Lokpanta, ebe elekere ise na ọkara nke mgbede  kpụrụ ha banye ọhịa. 
Onye nọ nso ebe ihe mere gwara ndị ntaakụkọ na ebe o mere dị nso n'ebe ndịagha na-anọ nche. 
Ndị obodo ahụ gara BBC Igbo na nto na ịbanye n'ala ndị obodo na-arị elu mana ndị ọrụ nchekwa anaghị eme ihe kweịsrị iji beleta ya na-agbanyeghị na ebe nche ha dị n'okporoụzọ awara awara dị na Lokpanta. 
N'otu izuụka ahụ (ụbọchị 22 ọnwa Julai, afọ  2022), ndị bu egbe wakporo ahịa ehi ndị Ugwu dị na Lokpata gbagbuo ọtụtụ ehi ma gbuo otu onye ọchịehi. 
 Ndị ntorobia ndị Ugwu mere ngagharịiwe iji gbarụọ ihu n'ihe a mere. 
Ebelebe na-egbu n'obodo ahụ kwamgbe kwamgbe dịka ndị obodo na ndị Ugwu bi na mpaghara ahụ na-arụrịta onwe ha aka n'ebubo igbu ibe ha. 
Onyeisi ndị Ugwu n'Abia steeti ma bụrụkwa onye na-agba mgbere ehi na Lokpanta bụ Alhaji Yaro Danladi gwara BBC Igbo na mkparịtaụka sị, "E gbuola ụmụnne anyị ọtụtụ ugbua, ọ dịghị mgbe a ga-asị na o nwere ihe anyị mere nke kpatara ya." Ọ tụrụ arịrị na na nsonso a," e gburu ehi anyị di 19 ebe ha gara ịṅụ mmiri ma gbukwa nwanne anyị chị ha." " E gburu ya, gbupụ ya isi." Ebe foto si, Getty Images Mana dịka ndị mmadụ ka na-enyo ndị aka ha dị n'ihe mere, otu Ipob wepụtara ozi nke kwuru na ọ bụ alaka ọgụ ha bụ ESN mere nke a. 
N'ozi nke ọnụ na-ekwuru ha bụ Emma Powerful binyere aka, Ipob kelere otu ESN maka ihe ha kpọrọ  "Ilụso ndị oyindu egwu na-edewe ahụ na ha bụ ndị ọchịehi."  Alhaji Danladi kwuru na ya tijuru ndị ntorobia ha iwe dị ha n'obi maka ehi na nwanne ha e gburu. 
"Ihe anyị chọrọ bụ udo. 
Arịọla m ụmụnne m onye agala sị ka o megwara. 
Ha hapụrụ Gọvanọ Ikpeazụ okwu.". 
"Ebe ahụ ihe mere , e gbuola ụmụnne anyị gbuo ụmụnne anyị. 
"Onye mbịara mbịara agaghị egbu onye nwe obodo." Ebe foto si, Danladi Yaro Alhaji Danladi bụ Eze ndị Ugwu n'Abia steeti nakwa onye mgbere ehi N'ọnwa Mee, Naijiria dere jiji dịka akụkọ gbara na ndị ntọrị tọọrọ onyeisi Ụka Methodist na Naijiria bụ Dr Samuel Kanu Uche n'okporoụzọ  Lokpanta. 
E mechara tọhapụ ụkọchukwu ahụ na ndị ogbo ya mmadụ abụọ dịka ha kwụchara otu nde narị naira iji gbara isi onwe ha. 
Na mkparịtaụka ya na ndị ntakụkọ nwere ka o nwerechara onwe ya, Uche boro ebubo na ọ bụ ndị ọchịehi bụ ndị tọọrọ ya. 
Ndị ma ihe ekwe na-akụ n'ihe gbasara ihe na-eme n'ime obodo kọwara na ndị omekome na-ezo n'aha ndị na-agba mgbere eme mpụ. 
Mana Alhaji Danladi onye kwuru na " anyị  so gọọmenti steeti gaa a kụtusia ebe ndị omekome na-anọ, gara n'ihu kwuo sị, '"Anyị enweghị ike izo onye ohi." Ndị  bi nso ebe ahụ kọwara na ọ bụ ka ala obodo ahụ dị mere ụdị mkpamkpa ahụ ji akpa. 
Gọọmentị kwuru na ihe ha jiri mee nke a bụ  na ndị na-ere ọgwụ ike na ndị ntọrị ji ya mere ebe ozuzo. 
Nke na-abịa dịka ndị ntoroọbịa mpaghara ahụ mechara ngagharịiwe kpọọ ọkụ ka Gọọmentị bupụ ahịa ehi n'ebe ahụ. 
Ha kwuru na ahịa ahụ nyere ohere ka ndị ntọrị na ndị omekome ndị ọzọ na-akpa ike na mpaghara ahụ. 
Mbọ BBC Igbo gbara inweta ozi n'ọnụ ndị uweojii Abia steeti amịtaghị mkpụrụ. 
Ọnụ na-ekwuru ha bụ Geoffrey Ogbonna azaghị ekwentị ya. 
Ahịa ehi Lokpanta, n'Abia steeti  dị n'okporoụzọ awara awara si  Enugwu gawa Pọtakọt n'agbata Enugwu n'Abia steeti. 
 Ndị ma ihe ekwe na-akụ kọwara na ọ bụ Gọọmentị Abia steeti oge ọchịchị Orji Uzo Kalu hiwere ahịa ehi na Lokpanta. 
 Dịka Alhaji Joda si gwa BBC Igbo ọ bụ n'abalị 25 nke ọnwa Jenụwarị afọ 2005 ka e si Okigwe bute ahịa ehi ahụ na Lokpanta. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Prelate Uche Kanu: Ị na-asị ka m akwụla ndị ntọrị ụgwo ị chọrọ ka m nwụọ Onyeisi ụka Metọdist na Naịjirịa bụ Prelate Samuel Uche kanu bụ onye a tọọrọ ma tọhapụ na Mọnde 30 Mee, 2022 akọwaala ihe ọ hụrụ n'aka ha. 
 Na mkparịtaụka ya na BBC nwere, Kanu sị nke a mere n'obodo Leru dị n'Abia Steetị mgbe ha si emume ụka n'Isuochi na-aga ọdọụgbọelụ. 
 Na ndị Fulani na-achị ehi wakporo ma tọrọ ya na mmadụ abụọ ndị ọzọ gụnyere Bishọpụ Owerri. 
 Ndị ahụ kpọọrọ ha gawa n'ọhịa na-eti ha ihe, "mgbe ahụ ka m meruru m ahụ n'anya aka nri m bụ nke gbawara ọbara, mana ụmụaka ahụ achọghịdị ịma". 
Prelate Kanu sị na ndị a sị ha kwụọ otu nde narị naịra na nde iri ise, mana ha mechara kwete ka ha kwụọ otu nde narị naịra. 
 Ndị a nwuchiri ha n'ime ọhịa ahụ ruo otu ụbọchị tupu ha akwụọ otu nde narị naịra ahụ. 
 Ọ sị na ọ bụ ndị ụka Metọdist tụkọtara ego e jiri tọhapụ ya. 
 Ọ gara n'ihu boo ebubo na ndịagha Naịjirịa nọ nso n'ebe a tọọrọ ha ma maka ndị ntọrị ha na arụ ha na-akpa. 
 Ndịagha Naijirịa gọọrọ onwe ha n'ebubo a Prelate Kanu boro ndị ọrụ ha ma sị na okwu ahụ abụghị eziokwu. 
Nke a dị n'akwụkwọ ozi ọnụ na-ekwuru ha bụ Onyema Nwachukwu wepụtara ma sị na nke ahụ abụhị ihe e ji maara ndịagha Naịjirịa. 
Ha gara n'ihu kwuo na ha ga-akpọ Prelate Kanu oku ka ọ bịa kọwaa ihe o kwuru. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị omekome tọọrọ onyeisi ụka Methodist na Naijiria bụ Dr Samuel Kanu Uche, Bishopụ Dennis Mark na Rev Jeremiah Shittu, Ụbọchịụka, abalị 29 nke ọnwa Mee, afọ 2022 n'ụzọ Leru ndị n'ụmụnneochi dị n'Abia steeti, dịka ha si Abia aga ọdọụgbọelu Owere. 
Onye gwara ndị ntaakụkọ na mkparịtaụka ka a tọhapụrụ ha ka ha kwụchara (nde narị N100m) iji gbara isi nwere onwe ha, Uche sị na ndịagha nọ nso ebe ndị a na-enyo na ha bụ ndị uweojii wakporo ha, mana ha agbataraghị ha ọsọ enyemaka. 
N'akwụkwọ mgbasaozi nke ọnụ na-ekwuru ndị agha Naijiria bụ Nwachukwu Onyema binyere aka ma wepụta ụbọchị Wenezde, Juun 1, 2022, ndị agha kwuru na aka ha adịghị ya. 
Ha kwuru na "ndị agha Naijiria anaghị agbado ụkwụ n'agbụrụ onye si ezipụ ndị otu ha n'ihu ọrụ, ya bụ na izipụ ndị agha bụ Fulani dịka Prelate si bo n'ebubo abụghị omenala anyị.". 
"Aka a na-atụ na aka ndịagha dị n'ihe mere agbadoghị ụkwụ na nnyocha, ya bụ na ọ bụghị ihe a ga-ewere kpọmkwem na ọ bụ ihe mere." "E kwesịrị inyocha ebubo nke nwere ọtụtụ ajụjụ asaghị asa." Ajụjụ ha gụnyere "dịka e nwere ndakpọ nchekwa na mpaghara ahụ, e wegaara ndị agha nọ na mpaghara ahụ mkpesa? Ụka Methodist agara gbanyere ndịagha Naijiria izu oge ha na ndị ntọ ahụ na-adọ ndọrọ ndọrọ ego ole ha ga-akwụ n'isi ndị ha ji?" "O nweghị mkpesa ọbụla ngalaba ndịagha ebe ahụ nwetara. 
Nke kachasị njọ bụ na akwụrụ ego mgbara isi na-erughị awa 24." "Ọ bụ ndịagha ka a kwụrụ ego mgbara isi a?" Ha kwuru na ndịagha nọ na Forward Operating Base (FOB) dị n'Okigwe nakwa ndị nọ n'ihu mahadum Abia State University Uturu enwetaghị mkpesa ọbụla, nke ndị nọ n'ogige 14 Brigade, kama ọ bụ akụkọ na-efegharị na soshal midia. 
 Kanu-Uche onye gwara ndị ntaakụkọ okwu n'ụbọhị Tuzde banyere ihe ọ gabigara mgbe atọọrọ ya tụrụ ndị ọrụ nchekwa aka ma kwuo na na ọ na-eche na ndị agha Naịjirịa na ndị ntọọ ahụ na-arụkọ ọrụ. 
  O kwukwara na mkparịtaụka ya na ụlọọrụ ntaakụkọ TVC na "Ndị ntọ ahụ kwuru na ha nweere ọnọdụ n'akụkụ Ọwụwa Anyanwụ Naịjirịa n'ihi nchekwa adịghị n'ebe ndị a"  Ogbonna kọwara BBC Igbo na kemgbe atọhapụrụ Kanu-Uche na ọ bịabeghị gwaa ha okwu nke bụ na ha anatabeghị ozi dị mkpa ha kwesịrị iji rụọ ọrụ nnyocha ha n'okwu ntọrọ ahụ. 
 O kwuru "naanị ndị bi n'obodo ebe ndị a na-anọ nakwa ndị atọọrọla ma tọhapụ nwereike ịgbara anyị ama dị omimi banyere etu anyị ga-esi rụọ ọrụ nyocha anyị"  O kwukwara "Mgbe ndị uweojii Naịjirịa nụrụ akụkọ ntọrọ nwa a, anyị mere ngwa ngwa wụchịe akụkụ mpaghara steeti ahụ dịka ndị uweojii agbataobi anyị nke Imo mekwara otu ihe ahụ"  Ogbonna kọwara na ndị uweojii na-agbasi mbọ ike ịhụ na ha chekwara akụkụ ọwụwa anyanwụ Naịjiria niile. 
 Dịka nke a mechara, ndị ntorobịa n'obodo Umunneochi nke Abia steeti na-eme ngagharịiwe taa bụ Wenezde dịka ha na-ekwu na ha chọrọ ka gọọmentị na ndị ọrụ nchekwa teeta n'ụra ma buso ndị na-atọ ndị mmadụ na mpaghara ahụ agha. 
N'ihe onyonyo pụtara na soshal media ha pụtara n'igwe kwuo ihe ndị ha chọrọ n'aka onyeisi obodo ahụ nke gụnyere:  Ogbonna etinyebeghị ọnụ n'okwu a dịka ọ kweghị etinye ọnụ n'okwu ajụjụ banyere ụgwọ mgbapụta Kanu-Uche kwụrụ maka ntọhapụ ya dịka a jụrụ ya ma ọ dara iwu na nke a. 
 Cheta na ụlọomeiwu Naijirịa n'ọnwa Eprel wepụtara akwụkwọ iwu ọhụrụ kwuru na aga atụ ọnye ọbụla kwụrụ ndị ntọọ ụgwọ mgbapụta nga rụọ afọ iri na ise opekata mpe ma nye ndị ntọọ ọbụla ejidere ntaramahụhụ ikpe ọnwụ. 
 Ka ọ dị ugbua, a na-eche ka ndị ụlọomeiwu nta binye aka n'iwu a tupu ezigara ya onyeisiala ka o binye aka. 
N'ịchafụ, Kanu sị na ha si emume ụka ha gara n'Isochi na-aga ọdọụgbọelụ ịbanye ụgbọelụ lawa, ruo na Leru, Abịa steet, ndị Fulani na-achị ehi sị n'ọhịa pụta gbawa ụgbọala ha egbe. 
Mgbe ha kwụsịrị, ọnye mgbasa ozi ụka ha na dụraịva gbapụ ọsọ, ndị ahụ jidezie ya na mmadụ abụọ ndị ọzọ. 
Ọ sị na "ndị ahụ ha jidere bụ Arch. 
Bishọpụ Owerri, otu ọnye ọrụ m na mụonwe m". 
Ndị ahụ kpọọrụ ha bawa ọhịa na-eti ha ihe, "mgbe ahụ ka m meruru m ahụ n'anya aka nri m bụ nke gbawara ọbara, mana ụmụaka ahụ achọghịdị ịma". 
Ha sị anyị na anyị ruwera ha isi na nsogbu agaghị adị, mana ọ bụrụ na anyị mee isiike, ha agbagbuo anyị. 
Ha sịkwa na ọ bụghị ndị mmadụ ka ha na-alụsa ọgụ kama na ọ bụ gọọmentị Naịjirịa bụ nke ha kọwara na ha naghị eme nke ọma. 
Ha sị na "ụbọchị ọbụla ha hụrụ onyeisiala maọbụ onye ọbụla na-anọchite anya na, na ha ga-eri ha na ndụ maka na ọ meghị nke ọma". 
Kanu Uche gwara ha na ya abụghị ọnye ọrụ gọọmentị ka na ya bụ ụkọ chukwu. 
Ha sị ya na ọ bụ naanị nke ahụ ga-azọ ya ndụ, maka na ha kaara igbu ya n'otu ntabianya. 
Ha kwuru na "ha asatọ bụ ndị Fulanị gbara afọ iri na asatọ na iri atọ na ise". 
Ha sị ya banyewe ime ọhịa. 
Ọ sị na "ha dugharịgidere anyị n'ime ọhịa rụọ elekere iri na otu nke abalị. 
Mgbe ahụ ka ha sị anyị weta nde Naịra iri ise (N50,000,000), otu n'ime anyị". 
"E che m na ha na-egwu egwu mgbe ahụ. 
M were kwee ha ọnụ sị na Naịra nde iri (N10,000,000.00). 
Ha gbọchie m ọnụ sị m mechie ọnụ ọsọsọ tupu ha e memila m". 
"Ọ sị na ha wepụtara nma ha ka ha gbuo m". 
Kanu sị na ụmụaka ha mechere sị ha weta otụ puku nde narị Naịra (N100,000,000) sị ya ya ekwula okwu ọzọ, na okwuo okwu ọzọ, ha e gbuo ya chefuo ya bụ ego jide ndị ọzọ. 
"Mgbe ahụ ka m malitere ịkpọ ndị mmadụ. 
Ha nọgide sị m, kedụkwanụ ego ọbụ?" Ọ sị na ha na a na-eweta ya. 
Ha gwara ya na "ha bụ ndị Fulani, na ha juru ebe niile, na Naịjirịa bụ be ha". 
Na ụbọchị ha chọrọ ha achụpụ mmadụ niile were ala ha. 
Ọ sị na ihe gbagwojuru ya anya bụ na ndị agha Naịjirịa nọ nso na-ebe e ji ha. 
Ha kwukwara na ha agaghị e ji ekwentị ha kpọọ ndị be anyị maka ndị ọrụ nchekwa ga-esowe ha. 
Ọ sị na onyeisi ha bụ onye dị ka afọ iri atọ na ise, na a mụrụ ya n'ala Igbo mana nne ya na nna ya anwụọla. 
Na nna ya na-erebu ehi n'ala Igbo pupu ọ nwụọ. 
Ha dọrọ ya aka na ntị sị na ọ nwaanwa kpọọ ndị uweoji, ha e gbuo ya tufuo ozu ya n'otu olulu dị ebe ahụ. 
"Ebe ahụ na-esi ka ebe a tufuru ozu ndị mmadụ". 
Mgbe e mechere ha sịrị ya na ka ọ tinye ego ndị ahụ n'akpa 'ghana must go" ise dowe ya otu ebe, ka ha bịa buru ya.. 
Mgbe ha butere ego ahụ, ha sị anyị na ha gụọ nke ọbụla ma o zughị ezu, ha gbagbuo anyị. 
"Ha gụgide ya, gụchaa ya sị anyị bịa lawa na o zuru. 
Ha duru anyị rute na ụzọ ochie ebe e dere "welcome from Imo, Goodbye to Abia", sịzịa anya lawa. 
Ihe kacha wute m bụ na nke kacha nta ebe ahụ sị m na "ọbụrụ na ha gochaa mgbo, na ha ga-akpọdata ụmụ nne ya achụrụ na Zamfara ka ha bịa biri ebe a mesie anyị ike". 
Ọ sị na ndị agha Naịjịrịa ma ebe ndị ahụ nọ ya mere ha ji ezochi ha. 
Ha ma ihe ha na-eme. 
Ya mere oge ndị obodo chjọrọ ịba ọhịa ga-achọwa ha, ha sị anyị " unu nwaanwa baa ebe ahụ, anyị ememila unu". 
Ịhe ha na-eme bụ oru n'ụtụtụ ha chịrị ehi ha ha ji emegharị ndị mmadụ anya. 
Mana mgbede ruwa, ha a chịrị egbe baa ọhịa, ịchọ ndị ha ga-atọ. 
Nke a pụtara na mgbasaozi ụfọdụ na-efegharị na soshịal midịa na e jiri akatamkpo ego ji gbapụta ya bụ onye ụkọ Chukwu na ndị ọzọ a tọrọ. 
Ememanka sị na gọvanọ na Prelate bụ ezigbo ọyị nakwa na ozi ntọọ ya wutere ya nke ukwuu mere o jiri nwaa ike ya ịhụ na atọhapụrụ ya ọsịịsọ. 
 Onye ntaakụkọ BBC mechara jụọ ya maka ihe Gọọmenti Abia steeti na-eme maka ụzọ Leru - Ihube dị n'okpruọchịchị Umunneochi, Emememanka sara na Gọvanọ Ikpeazu na-ekwu ka ndị steeti ndị ọzọ gbakọọ buzo ya bụị ndị agha ọgụ. 
Ọnụ na-ekwuru ndị uweojii n'Abịa steetị bụ Godfrey Ogbonna, gwara BBC na a tọhapụla ya bụ ụkọchụkwụ n'ezie. 
Ndị ụka Methodist achọghị ka a kpọọ aha ha, sị na Bishop Uche nọzị n'ụlọụka ya n'Ihube ebe ndị ụka ya nabatara ya. 
Ha sị na a tọhapụru ya kemgbe ehihie taa n'Abịa steeti ebe e jidere ha, ma sizie ebe ahụ buru ya lọta ụlọụka ya dị n'Ihube, Okigwe, Imo steeti. 
Ụka Methọdist na Naijiria akatọọla ntọrọ a tọọrọ onyeisi bụ Samuel Kanu Uche sị na ọ bụ "nnukwu ihe ihere" nye ụka Methọdist na Naijiria nakwa na mbaụwa". 
Dịka onyeisi ụka ahụ na Wesley Cathedral dị n'Umuahia, bụ Very Rev. 
Aaron Akabuokwu si gbara ama, ndị omekome tọọrọ Kanu Uche dịka o na-aga ọdọụgbọelu dị n'Owere ịbanye ụgbọelu dịka ọ kachara ụka." Akabuokwu, onye kpọrọ ihe mere, "arụ na mmerụ ala" kwuru na o gosiri etu ụdị mmadụ ndị mmadụ ghọọrọla na Naijiria. 
 "Ndị mmadụ anaghịkwa akwanyere ihe dị nso ugwu. 
Anyị nwere ntukwasa obi na Chineke ga-eji nke a kpọtee ndị ọchịchị n'ụra." Buhari nye iwu ka atọhapụ Kanu Uche na-egbughị oge-CAN Ebe foto si, Methodist Church of Nigeria/Muhammadu Buhari Otu jikọrọ ndị ụka Kraistị na Naijiria bụ Christian Association of Naijiria (CAN) akpọọla Buhari oku ka onye iwu ka ndị ọrụ nchekwa gbapụta Onyeisi ụka onyeisi ụka Methoduist Church bụ Samuel Kanu Uche  ndị ntọ tọọrọ ụbọchịụka, ozigbo. 
Ndị omekome tọrọ Kanu Uche na Bishọpụ Methodist na Dayosis nke Owerri bụ Rt. 
Rev. 
Dennis Mark nakwa Very Rev. 
Jeremiah Shittu oge ha si ebe ọ gara kara ụka na-ala. 
N'ozi nke CAN wepụtara ụbọchị Monde nke onye enyemaka mgbasaozi onyeisi ha bụ Pastor Adebayo Oladeji binyere aka, otu ahụ sị, "Anyị na-akpọku Onyeisiala Muhammadu Buhari ka o mee ihe n'ile dị n'ike ya ịhụ na-atọhapụrụ ndị odibo Chineke na-egbughị oge, na enweghị mmerụahụ ọbụla." Ndị uweojii Abia steeti ekwuola na ha agaghị ezu ike ganye na ha azọpụta onyeisi ụka Methodist Church bụ Samuel Kanu Uche a tọọrọ ụbọchịụka n'ụzọ Leru-Isuochi dị n'Okpuru Ọchịchị Umunneochi dị n'Abia steeti na enweghị ọkọ kọrọ ya. 
A tọrọ Kanu Uche na otu Bishop ọzọ nke ụka ya bụ Rt. 
Rev. 
Dennis Mark, bụ Bishọpụ nakwa Very Rev Jeremiah Shittu oge ha si  be ha kara ụka na-ala. 
Ọnụ na-ekwuru ndị uweojii steeti ahụ bụ Geoffrey Ogbonna kwuru na ndị ọrụ ha amalitela ịma imi na-ala iji nweta ndị omekome kpara arụ ahụ. 
A tọrọ  nnukwu ụkọchụkwụ ahụ n'okporoụzọ si Ihube gawa leru-Isuochi  dị n'Okpuru Ọchịchị Umunneochi dị n'Abia steeti n'ụtụtụ ụbọchịụka, abalị 29 nke ọnwa Mee afọ 2022. 
A tọrọ Kanu na otu Bishop ọzọ nke ụka bụ Rt. 
Rev. 
Dennis Mark, bụ Bishọpụ nke  Owerri  nakwa Very Rev Jeremiah Shittu oge ha si emume ha gara na-ala. 
O teela ndị ntọ wara ndị ụkọchukwu ụka dị iche iche na Naijiria mana nke a bụ mbụ a na-atọrọ nnukwu ụkọchukwu na Naijiria kemgbe Jenwụwarị 2021 bụ oge tigbuo-zogbuo malitere rịwa elu na mpaghara Ọwụwa Anyanwụ Naijiria n'ụdị a hụbeghị kemgbe Agha Biafra. 
O doghị anya ma ya bụ ntọ emere na mberede ka ọ bụ ihe a kpara akpa mana ya bụ akụkọ etinyerela egwu n'etiti ụka Methodist na Naijiria  na-ofesi dịka ha na-atụ egwu maka ndụ. 
Akwụkwọ ozi ụka Methodist mba UK na Ireland zisara ndị ndu ụka ha  ji kpọọ ndị Methodist oku ekpere ụbọchịụka (29/5/2022) maka ntọhapụ Kanu na ndị atọrọ ha na ya nke Odeakwụkwọ ha bụ Christene Fakeye binyere aka, nke BBC Igbo hụrụ gbara ama ihe mere. 
Akwụkwọ ozi ahụ sịrị na-ekwu sị, "Chaplaincy Management Council ji ohere a akpọ oku ekpere n'ụwa niile maka ntọhapụ onyeisi ụka Methọdist na Naijiria bụ His Eminence, Dr Samuel Chukwemeka Kanu Uche, ụkọchukwu ya (Chaplain) bụ Jeremiah Shittu na Bishop Dennis Mark bụ ndị a tọrọ n'ụtụtụ taa n'Abia steeti." Cheta na oge ịla ezumike nka nke Uche atụnyewala n'ụkwụ  nke mere na ọ na-agazị njem nlenta ikpeazụ n'ebe dị iche iche tupu ọ pụọ. 
Oge a kpọtụrụ ya, ọnụ na-ekwuru ndị uweojii bụ Geofrey Ogbonna kwuru na o mere eme n'ezie. 
O kwuru na ndị uweojii na-ama imi n'ala ịzọpụta ndị a tọọrọ ma nwụchie ndị tọọrọ ha. 
Maazị Usman Chinedu Mbaekwe gwara BBC Igbo ihe ọ gabigara n'aka ndị ntọ. 
" Mkpamkpa ọjọọ ahụ kpara n'ezie, Anyị na-agba mbọ ụzọ ịtọhapụ ndị a tọrọ na inwuchi ndị a na-enyo tọọrọ ha." Kemgbe ọnwa Jenụwarị afọ 2021, ọnọdụ nchekwa malitere ndakpọ n'Ọwụwa Anyanwụ dịka oke ogbugbu mmadụ, ntọ na  mwakpo ndị uweojii, ndị agha, ndị ọrụ gọọmentị na ndị nwere agba ọzọ na-arị ibe ya elu. 
Mwakpo a gụnyere mwakpo ụlọ mkpọrọ Owere dị n'Imo steeti bụ nke nyere ohere  ka ndị  a tụrụ mkpọrọ gụnyere ndị omekome  karịrị mmadụ 1000 gbalaga. 
Gọọmenti Etiti na ndị ọrụ nchekwa ebola otu nwereonwe Biafra ebubo na ọ bụ ha nyụrụ ihe na-esi na Ọwụwa Anyanwụ. 
Mana ugboro ugboro, Ipob agọrọla isi onwe ha. 
Tupu ọ banye n'ọkwa ahụ, Kanu Uche bụbu 'archibishop nke ụka Methodist nke Enugwu Dayọsis. 
Onye Amagu, Ihube, Okigwe dị n' Imo steeti. 
O si n'ezinaụlọ ndị ụkọchukwu dịka nne na nna ya bụ Evangelist Thompson Kanu na Nneoma Janet Ebere Uche . 
Ọ malitere ọrụ ịgara Chukwu ozi n'afọ 1979 bụ oge e mere ya 'Deacon n'afọ 1979. 
E chiri ya 'bishọpụ n'afọ  1998 na Legos n'ọnwa Novemba afọ 1998. 
 Ọ rụọla ọrụ mgbasaọma n'obodo dị iche iche gụnyere; Aba (1979-1981),Umuokpara (1981-1984) dị na Dayọsisi Umuahịa, Amechi  (1985-1989) ,Ngbo dị n' Abakaliki (Jan-March1990) nakwa Kano bụ ebe ọ bụbu "Presbyter"na-elekọta "Kano Circuit" malite n'ọnwa Maachị afọ 1990 rue Oktoba 1998. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Na mpaghara Ọwụwa Anyanwụ Naijiria, egwu dị na ụfọdụ ndị na achụ nta votu ugbua nwere ike ha agaghị abụ ha ga-efe ọkọlọtọ ha pati n'abalị 11 nke ọnwa Maachị afọ 2023 bụ ụbọchị aga ama mbe nabọ nke buụ oke. 
Lee pati ndị ka nọ n'ụlọ ikpe ugbua, lekwa ka eke si anya anwụ. 
 Akwụkwọ ahụ mazị Chika Idoko gbara kwuru ka akagbuo aha ndị niile ji PDP azọ ọkwa ọbụla n'Enugwu, ma gbochie pati PDP iso na ntuliaka na abịanụ, ma nke Gọvanọ, nke ndị ome iwu steeti nakwa ndị ome iwu nke etiti. 
Ka ọ dị ugbua, Justice Folashade Giwa-Ogunbanjo eyiela ụbọchị 15th nke February iji kpebie ikpe na ya bụ okwu. 
LP  Nke na-afịọ na Labour Party Enugwu bụ na Mazị Chijioke Edoga na Evarest Odengene na etikọ mpi ugbua na -azọ onye ọ bụ ya ji ọkọlọtọ pati ahụ azọ ọkwa Gọvanọ. 
 Odengene gara ụlọ ikpe kwuo na ọ bụ ya gbatara form ebe Edoga bụ onye emeriri na praimari PDP tupu ọgbata na Labour Pati. 
Odengene na-ekwukwa na onweghi mgbe Labour pati jiri họpụta efoga n'usoro eji ewepụta onye ga-azọ Gọvanọ. 
N'ọnwa ole ma ole gara aga, ụlọ ikpe nta nyere Mazi Everest Odengene mmeri, nke ụlọikpe mkpegharị nye Chijioke Edoga mmeri. 
Ka mgbe ahụ,azị edoga na achụsi nta votu ya ike. 
 Mana ya bụ ikpe agaala n'ụlọikpe kachasị nke ala Naịjirịa. 
Ka ọ dị ugbua ụlọikpe kachasị ahụ etinyela ụbọchị 27 ọnwa Febụwarị iji kpebie ikpe ahụ. 
APC  Nsogbu dị pati APC n'Enugwu bụ na onye aha ya dị na akwụkwọ INEC dịka onye na-azọ “deputy governorship" bụ Robert Ogbonna Ngwu. 
Mana onye ya na onye na achụ nta votu bụ Mazi George Ogara. 
Nkea na ebute nnukwu nsogbu na pati ahụ ugbua. 
 Onye ji ọkọlọtọ APC azọ ya bụ ọkwa Gọvanọ Enugwu bụ Chief Uche Nnaji kachiri ntị duru Mazị Ogara na-achụ nta vootu. 
Isi esemokwu a nọ n'etiti ndị otu PDP n'Ebonyi malitere mgbe ndị pati ahụ kewara abụọ ma gaa mee praimarịị dị iche iche. 
Otu ngalaba wepụtara Mazi Ifeanyi Odii, ebe aka nke ọzọ wepụtara Sinatọ Obinna Ogba. 
Ka ọ dị ugbua, ụlọikpe eweghachila Mazi Ifeanyị Odii ụbọchị 30 ọnwa Jenụwarị dịka onye ji ọkọlọtọ PDP. 
APC Onye ji akara APC azọ ọkwa Gọvanọ ma bụrụkwa onyeisi ụlọomeiwu Ebonyi steeti bụ Francis Nwaifuru. 
Ọtụtụ ndị out pati ahụ ekewala abụọ were sị na ha agaghị ekweta na ọ bụ Francis nwaifuru ga-eji ọkọlọtọ APC azọ ọkwa gọvanọ. 
Ụfọdụ kwuru na iwe ha bụ na Nwaifuru esighi na Senatorial Zone kwesiri ịbanye ọchịchị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
E mere ntuliaka ahụ n'Okpara Square dị n'Enugwu n'ụbọchị Wenezde 25 Mee, 2022. 
Na ngwụcha ntuliaka aka ahụ, a họpụtara Peter Mba dịka onye ga-efe ọkọlọtọ PDP na ntuliaka Gọvanọ n'afọ 2023. 
Nke a mere aha nwamadị ji na-ewu ewu dịka ọtụtụ na-ajụ "Kedụ onye bụ Peter Mba?". 
Peter Mba bụ onye ọkaiwu nwere agba na onye oji ego achụ ego si Owoh dị na Nkanu East nke Enugu steeti. 
Ọ bụ ya nwe ụlọọrụ Pinnacle Oil and Gas na-arụkwa ọrụ gbasara idozi ihe n'ọrụ mmanụ agbidi ma bụrụkwa onye nnọchite anya otu ụlọọrụ Fresno dị na Califonia, Amerịka. 
O toro n'ọru ya site n'ọkwa nta ruo ebe ọ nọ ugbua dịka onye a ma ama na steeti ya. 
Ọrụ obi ebere ọ na-arụrụ ndị mmadụ mere ka ọtụtụ hụ ya n'anya. 
Mba bụ onye na-achịkọta ọha, bụrụkwa onye udo mere ọtụtu jikwa hụ ya n'anya. 
Ọ bụ onye ma akọwa ọkwụ gbasara ego gụru akwụkwọ na Mahadum East London tupu ọ gaa ụlọakwụkwọ ndị ọkaiwu bụ ebe e siri nabata ya n'ụlọikpe. 
N'afọ 2004 ka ọ nwetere asambodo nke masta na ihe gbasara ikpe ọrụ gbasara ụgbọmmiri a kpọrọ (LLM) n'ịchafụ na Legọs steei University. 
Ọ bụkwa onyeisi ọtụtụ ụlọọrụ were nwere agba. 
Ọ rubuola dịka kọmishọna ọkwụ ego dị n'aka nakwa onye nlekọta ndị ọrụ Bekee bụ  Chief of Staff n'Enugu steeti bụ be ọ nọ mụta ọtụtụ ihe gbasara ọchịchị. 
O nwetela ọtụtu nturu ugo n'aka ndị Rotary International District 9140, Certified Institute of Public Administration and Management, Newswatch Magazine. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọkaikpe Osakwe enyeghị ya ohere ịda nha mana o kwuru na nwaanyị ahụ a tụrụ mkpọrọ ga-anọkọ afọ ndị a ọnụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ujunwa Ugwuoke gbara afọ 29, onye bi na Fidelity Estate, Okpara Avenue, Enugu kụrụ nwa ya na ya bi bụ Precious Dorshima buga ya ụlọọgwụ ebe ndị dọkịta gwara ya na nwata ahụ anwụọla. 
O buru ozu nwata ahụ tunye n'ọhịa ma gbaga Abakaliki ebe ọ nọ zipu ozi na ndị ntọ tọọrọ ya, nwa ya nakwa nwa odibo ya si ka ha weta nde naira 20 n'isi otu onye . 
Nwaanyị ahụ lọghachitere sị na ndị ntọ tọhapụrụ ya na nwa ya g ma gbagbuo nwa odibo ya. 
Dịka ọnụ na-ekwuru ndị uweojii steeti ahụ bụ Daniel Ndukwe si kwuo n'ezie, nnyocha ha mere goziri na nwaanyị ahụ kụrụ nwata ahụ n'abalị asatọ nke ọnwa Novemba, afọ 2022, buga ya ụlọọgwụ "University of Nigeria Teaching Hospital (UNTH), Ituku-Ozalla, maka nkleta ebe ndị dọkịta kwuru na nwa ahụ anwụọla. 
"Mana oge ndị dọkịta nọ ọrụ gwara ya na ọ nwụọla o buru ozu ya ga tụnye n'ikebe a na-ekpofu ahịhịa n'okporoụzọ Ugbo-Nwagidi dị n' Enugwueze Uno-Ituku n'Okpuru Ọchịchị Ọgwụn'Enugwu Steeti." "Ọ gbagara Abakaliki dị n' Ebonyi State,si ebe ahụ zipụ ozi na a tọrọ ya na obere nwa ya nakwa nwa odibo ya n'abalị itoolu nke ọnwa Novemba, afọ 2023 ka ha si Independence Layout Enugwu alọta ebe ha gara ịgbata gaasị kpọrọ ha gaa ebe ọ maghị." " Ọ sịkwara na ndị ntọ sịrị ya weta nde naira 20 n'isi ha n'otu n'otu." " Mana ọ pụtara n'abalị 16 nke Ọnwa Novemba afọ 2023 , sị na ndị ntọ tọhapụrụ ya na obere nwa ya ma gbagbuo nwa nke nwụrụ anwụ." Ndukwe kọwara na m=mkpesa ahụ mere ka ndị uweojii wega okwu ahụ nke dịbu n'ogige ha nke New Heaven wega ya na ngalaba ha na-ahụ maka na-ahịụ maka ntọ tupu ha wega ya na ngalaba na-ahụ maka ogbugbu mmadụ. 
Cheta na n'ọnwa Disemba afọ 2022, nwanne nwata ahụ nwụrụ anwụ bụ James Achikpi Korshima tiri mkpu ka e nye ezinaụlọ ha ikpemkwụmọtọ dịka o boro ebubo na nne ukwu nwanne ya tigburu ya, tụnye ozu ya n'ọhịa. 
James boro ebubo na onye ya amaghị onye ọ bụ ji ekwentị Ujunwa Ugwuoke kpọọ ya sị ya na ndị ntọ tọọrọ Ujunwa, nwaya nakwa Precious ma na agwa ya ka ya weta nde Naira 20. 
Aha nwata a e gburu bụ Precious Korshima . 
Nke a pụtara ihe dịka nna nwata ahụ e gburu egbu bụ Jerry B Achirkpi tiri mkpu na soshal midia na-akpọ oku ka ndị mmadụ gbatara ya ọsọ enyemaka. 
Mazị Achirkpi kwuru na ọ bụ nwaanyị ahụ ya kpọnyere nwa ya ji ọnụ ya kweta na ọ bụ ya gburu nwata ahụ ma tụfuo ozu ya. 
Ọnụ na-ekwuru ndị uweojii Enugwu Steeti bụ Daniel Ndukwe gwara BBC Igbo na ọ bụ eziokwu na ya bụ ihe mere, mana nnyocha ka na-aga n'ihu. 
Jerry B Achirkpi kwuru na ọ bụ n'ọnwa Maachị afọ 2022 ka otu nwaanyị aha ya bụ Ujunwa kpọọrọ nwa ya nwaanyị iji zụọ ya n'akwụkwọ, ka nwata ahụ nyekwara ya aka ilekọta nwa ọ mụrụ ọhụrụ. 
"Nwa m na oriakụ Ujunwa nọ ruo ọnwa Nọvemba afọ a, mgbe mmadụ ji ekwentị Ujunwa kpọọ m ma kwuo na ha bụ ndị ntọ, na ha atọrọla Ujunwa na nwa ya nakwa nwa m nwaanyị, na anyị ga-akwụ nde naịra 20 iji tọhapụ ha" Achirkpi kọrọ n'akara Facebook ya. 
"N'ụbọchị 15 nke ọnwa Nọvemba, ka nwanne Ujunwa kpọrọ m wee sị na atọhapụla ha. 
Oge m kpọrọ Ujunwa, ọ sị na ndị ntọ ahụ gbagburu nwa m Precious, ha sị m bịa n'ụlọọrụ ndị uweojii dị na New Heaven, Enugu." Achirkpi kwuru na ọ bụ ka ụbochị olemole gachara ka Ujunwa kpọrọ ya ma saa asịsa na ọ bụ ya gburu Precious na-amaghị ama. 
"Oge m jụrụ ya ebe ozu ya dị, ọ sị na ụjọ tụrụ ya o wee ga tụfuo ozu nwata ahụ n'ọhịa dị n'akụkụ okporoụzọ, n'obodo a na-akpọ Ituku Ozala." Dịka Achirkpi si kwuo, ndị uweojii kwuru na oge ha garuru ebe ahụ, ha ahụghị ozu nwata ahụ, kama ha hụrụ ebe dịka ihe a kpọrọ ọkụ. 
O kwuru na ndị obodo sị na ọ bụ eze ha nyere iwu ka a kpọọ ozu ahụ ọkụ n'ihi na ọ na-esi isi nke ukwuu. 
BBC Igbo kpọrọ Daniel Ndukwe, bụ ọnụ na-ekwuru ndị uweojii n'Enugwu steeti, o wee kwuo na ya bụ ihe mere eme n'ezie. 
Ndukwe kwuru na ha anwụchiela nwaanyị ahụ a na-ebo ebubo igbu nwatakịrị ahụ, mana nnyocha gbasara ya bụ okwu ka na-aga n'ihu. 
"Ka ọ dị ugbua, anyị amatachabeghị kpọmkwem ihe niile merenụ," Ndukwe gwara BBC Igbo. 
 "Ọ bụ eziokwu na ya bụ ihe mere eme, anyị ejidekwala onye a na-ebo ebubo a, ọ nọ n'aka ndị uweojii ugbua. 
 "Mana nnyocha ka na-aga n'ihu. 
Ọ gaghị adị mma ịgwa ndị ntaakụkọ okwu ugbua n'ihi na anyị emechabeghị nnyocha." Ndukwu kwuru na ọ bụ eziokwu na ha achọpụta ụfọdụ ihe gbasara akụkọ a, mana ha agaghị ekwupụta ya ruo mgbe ha mechara nnyocha. 
E nwere iwu a na-akpọ 'Child's Right Act' nke e wepụtara n'afọ 2003, ma megharịa ya na 2015, nke machiri imekpa ụmụntakịrị ahụ n'ụzọ ọbụla maọbụ ịnapụ ha ohere ịgụ akwụkwọ. 
Dịka iwu a si dị, onye bụ nwata bụ onye ọbụla na-erubeghị afọ 18. 
Steeti 24 n'ime steeti 36 dị na Naịjirịa etinyekwala iwu a na steeti ha dị icheiche, ebe steeti 12 etinyebeghị ya. 
N'otu aka ahụ kwa, Naịjirịa so n'otu n'ime mba ndị binyere aka na nkwekọrịta nke otu mba ụwa maka ikike dịịrị ụmụaka nke a na-akpọ ' United Nations Convention on the Rights of the Child'. 
Iwu ndị a kwuru na nwata ọbụla nwere ikike dị icheiche nke gụnyere: ikike ibi ndụ zuru ọke, ikike inwe aha, ikike inwe ezinụlọ, iki igwuri egwu, ikike ahụike, ikike agụmakwụkwọ, ikike inwe nkwanye ugwu (dignity), na ndị ọzọ. 
Mana n'agbanyeghị iwu ndị a, akụkọ mmekpa ahụ ụmụaka na-apụtakwa kwa mgbe kwa mgbe na Naịjirịa, ọtụtụ oge ndị a na-emekpa ụmụaka ahụ anaghị enweta ntaramahụhụ ọbụla. 
N'ụbọchị 23 nke ọnwa Nọvemba a, ndị uweojii kwuru na ha nwuchiri otu nwaanyị na Plateau Steeti onye e boro ebubo itigbu nwa odibọ ya dị afọ 11. 
Ọzọkwa mere n'ọnwa Ọktoba bụ na ngalaba NAPTIP nwụchiri otu nwaanyị tigburu nwanwa ya na Nibo, Anambra steeti. 
NAPTIP bụ aha ịchafụ maka 'National Agency for the Prohibition of Trafficking in Persons', ọrụ ha bụ igbochi ịtụ mgbere mmadụ na Naịjirịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N﻿waanyị a ji mmiri ọkụ wụchapụ nwa odibọ ya ike, dịka ndị ọrụ ikike dịịrị mmadụ na Plateau steeti si kwuo. 
A﻿kụkọ a pụtara ihe dịka otu nwaanyị aha ya bụ Comfort Moses gara kọọrọ ndị uweojii etu o si zọpụta nwatakịrị ahụ ebe o dina n'ụlọ arụchaghị arụcha ma kpọga ya ụlọọgwụ ebe ọ nọrọ nwụọ. 
C﻿omfort gwara BBC Pidgin na ọ bụ n'ụbọchị Fraịde, Nọvemba 11, ka ọ hụrụ nwata ahụ n'akụkụ ụlọ ya n'ebe elekere asaa nke mgbede. 
"﻿Mgbe m lakpuru n'ime ụlọ m, obi m ezughị ike, m wee pụọ ga kpọbata ya. 
Ọnya ọnya juputara ahụ ya niile," Comfort Moses kwuru. 
"﻿Mgbe m jụrụ ya ihe mere ya, ọ sị na ya ga-agwa m, mana ka m buru ụzọ nyetụ ya mmiri ka ọ ṅụọ." Ebe foto si, SALAU ABDULRAHMAN O﻿kpuru ụlọ ebe Comfort Moses sị na ọ hụrụ Margaret Joshua C﻿omfort Moses kwuru na ya chọpụtara na nwata ahụ enweghị ike ịnọdụ ala n'ihi ọnya mere ya n'ike, ebe nne ya ukwu wụrụ ya mmiri ọkụ. 
O kwuru na ya na di ya mechara buga nwa ahụ na nke ndị uweojii, si ebe ahụ kpọga ya ụlọọgwụ, mana ndị ụlọọgwụ sị na ha agaghị emenwu ihe dị na ya. 
"﻿Anyị gaziri ụlọọgwụ nkụzi nke mahadum Jos, ebe ahụ ka nwata a nọrọ nwụọ n'ụbọchị 14 nke Nọvemba," Comfort kwuru. 
D﻿ịka ndị uweojii nwụchiri Oriaku Nwachukwu, o kwuru na ọ bụ eziokwu na ọ na-eti nwa odibo ya ihe, mana ọ bụ maka na nwata ahụ na-emetụ onwe ya aka n'ụzọ ruru unyi oge niile, nke bekee na-akpọ 'masturbation'. 
O﻿riaku Nwachukwu kwuru na ọ bụ otu enyi ya si Kebbi steeti kpọtara ya nwata ahụ n'ihi ọnọdụ ụbịam nne na nna ya nọ na ya. 
O﻿ kwukwara na ya ahụbeghị nne na nna nwata ahụ anya, mana ya na ha na-ekwu n'ekwentị ugboro ugboro. 
G﻿basara mmiri ọkụ wụrụ nwata ahụ n'ike, oriaku Nwachukwu kwuru na nke ahụ bụ ihe mberede, na ya amaghị ama mee ya. 
"﻿N'ụbọchị ahụ, esiri m mmiri ọkụ nke m chọrọ iji tinye akwa 'towel' ma na-asa mmiri, mana oge oge m na-abara ya mba n'ihi ihe ọjọọ o mere, o ji ụjọ na-ala azụ ma daa ada danye n'ime mmiri ọkụ ahụ," oriaku Nwachukwu kwuru. 
"﻿Tupu mụ agụpụta ya na mmiri ahụ, anụahụ dị n'ike ya ekpechapụla." "﻿Akpọrọ di m n'ekwentị ka ọ bịa ka anyị buga ya ụlọọgwụ, mana ọ lọtaghị n'oge. 
Tupu ọ lọta, anyị ahụkwaghị Margaret n'ụlọ." "﻿Anyị chọrọ ya ebe niile mana anyị ahụghị ya. 
N'echi ya, anyị gara kọọrọ ndị uweojii na anyị na-achọ ya achọ." Ọ sị na ha chọrọ nwata ahụ abalị abụọ, mana ha amaghị na ọ gara zoo na nke onye agbataobi ha. 
"﻿Oge di m gwara m na akpọgala ya ụlọọgwụ, enwere m aṅụrị n'ihi na echere m na-a ga-enye ya ọgwụgwọ. 
N'ezie, amaghị m na ọ ga-anwụ," oriaku Nwachukwu kwuru. 
Ọ﻿nụ na-ekwuru ndị uweojii Plateau steeti bụ Alfred Alabo gwara BBC na ha ga-eme ihe niile ha nwereike iji hụ na ikpe ziri ezi weere ọnọdụ n'okwu a. 
O﻿ kwuru na ha anwụchiela nwaanyị ahụ ma malitekwa nnyocha, "ugbua nwaanyị ahụ nọ na ngalaba 'State Criminal Investigation Department". 
"﻿Obi adịghị anyị mma chaachaa maka ụdị ihe a merenụ, anyị na-akpọku ndị mmadụ ka onye ọbụla hụrụ ụdị ihe dị etu a ghara ịgbachi nkịtị." N'otu aka ahụ kwa, o﻿nyeisi ngalaba na-ahụ maka ikike dịịrị mmadụ na gọọmentị Plateau steeti bụ Grace Pam gwara BBC Pidgin na ha na-eche ka ndị uweojii mechaa nnyocha ha tupu ha akpụpụ nwaanyị ahụ bụ Oriaku Nnaemeka Nwachukwu ụlọikpe. 
"﻿Anyị na-enweta mkpesa maka mmekpa ahụ ụmụntakịrị kwa mgbe kwa mgbe, mana onwebeghị nke n'ime ha nwata ahụ nwụrụ anwụ," Grace Pam kwuru. 
O﻿ kwukwara na ọ bụ ọnọdụ enweghị nchekwa na-eme ka ọtụtụ ndị mmadụ si n'ime obodo na-agba ọsọ ndụ na-abata na mpaghara ndị mepere emepe. 
Ọ﻿ bụ nke a na-eme ka ọtụtụ na-akpọpụ ụmụ ha dịka odibo nye ezinụlọ dị icheiche, na-amaghị etu ezinụlọ ahụ si eleta ụmụ ha anya. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nwaanyị a anyị achọghị ịkpọ aha ya dị afọ 37, onye bi na Nibo, Anambra steeti tigburu nwa nwa dị  naanị afọ atọ nke a kpọrọ Ifechukwu Udogu, ma tụnye ozu ya n’ọhịa dị n’Amikwo Ọka, isiobodo Anambara steeti. 
Akụkọ na-efegharị na soshal midia na-ekwu na nwaanyị a tigbuuru nwa odibo ya, tunye ozu ya n’ọhịa mana nchọpụta BBC mere gosiri na ọ bụ nwa nwa ya nke ada ya nwaanyị ahụ gbara naanị afọ 19 mụrụ site n’ime mkpuke. 
N﻿'ihe onyonyo na-efegharị na soshal midia, nwaanyị ahụ kwuru:  “E tiri m ya (Ifechukwu Udogu) ihe, ihe dọwa ya m buga ya ụlọọgwụ, ọ nwụnarị m, m tụrapụ ya ebe a” Nchọpụta BBC Igbo gosiri na nwaada mụrụ nwa ahụ ebinyeghịrị nne ya dịka ọ nọghị ma nne ya ma nwa ọ mụrụ nso. 
 Ọ bụ ụlọakwụkwọ nwata ahụ gbaara ndị ụlọọrụ gọọmentị na-ebuso ịtụ mgbere mmadu agha na Naijiria ama. 
Nke a bụ National Agency for the Prohibition of Trafficking in Persons (NAPTIP) nke gbara mbọ hụ na aka kpaara nwaanyị ahụ. 
Onye nchikọta Naptip n’Anambra steeti bụ Judith Ibadin kọwara BBC Igbo na nwaanyị ahụ “kpọgara nwata ahụ ụlọakwụkwọ ọtaakara maka idebanye aha, yinye ya akwa ekpomọkụ ma gwa ndị nkuzi ha eyipụkwana ya akwa  si n’oyi na-ama nwata ahụ.” “Oge ekpomokụ mewere nwata ahụ, onye nkuzi yipụrụ ya akwa ekpomọkụ ahụ nwere hụ apa nakwa ọnya juru nwata ahụ dị afọ atọ ahụ nke mere ka ha wetara anyị mkpesa otu izu ụka gara aga.” Naptip maara imi n’ala chọpụta nwaanyị ahụ ma n’akụkụ Nibo dịka ọ kpọọrọ ha gaa n’ọhịa ebe ọ tụfuru ozu nwa nwa ya ahụ. 
 Ibadin kwuru na Naptip ahanyela nwaanyị ahụ nye n’aka ndị uweojii. 
I﻿saa okwu ebe nwaanyị ahụ nọ, o kwuru:  “Mbụ  ọ bụbụ mkpesa nke metụtara ịgba mgbere mmadụ na imerụ nwata nnukwu ahụ bụ ihe kpọbatara anyị n’okwu mana ụgbua ọ ghọọla okwu ịgbụ ọchụ ya mere anyị ji nyefee ya n’aka ndị uweojii.” Ọnụ na-ekwuru ndị uweojii steeti ahụ bụ Tochukwu Ikenga kwuru na ya bụ ihe mere n’ezie ma kwuo na ha jichiri nwaanyị ahụ dịka nnyocha na-aga n’ihu. 
Ikenga kwuru “Nwata ahụ nke a pịagburu dị naanị afọ atọ, anyị anwụchịela nwaanyị a na-enyo n’okwu a dịka anyị na-emezị nnyocha ka ya bụ ihe siri mee.”   © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Aka ndị uweojii Ebonyi Steetị akparala otu nwoke a na-ebo ebubo na o tigburu nwunye ya mụụrụ ya ụmụ asaa. 
Ọnụ na-ekwuru ndị uweojii na steetị ahụ bụ Loveth Odah sị na nke a mere n'ezie kama na nwoke ahụ agọọla na aka ya adịghị n'ọnwụ nwunye. 
Ọ sị na ha emeela nyocha banyere ya ma kpọpụ nwoke ahụ n'ụlọikpe ka ọ gaa zara ọnụ ya. 
Sampson Oko Nweke bụ onyeisioche otu na-ahụ maka ikike dịịrị onye a kpọrọ 'Human Right Defenders' n'Ebonyi  sị na nwaanyị bụ Anulika kpọtụrụ ha na di ya bụ Sunday Uguru na-eti ya ihe n'ụbọchị 19th Eprelụ. 
Ọ sị na ọ kpọrọ nwaanyị a n'ekwentị ma sị ya bịa n'ụlọọrụ ha n'ụbọchị 26 Eprelu n'elekere iri na abụọ nke ehihie. 
"E chere m nwaanyị a ruo elekere atọ nke ehihie, m wee kpọo ekwentị ya nwa zara ma nyefee ya n'aka nwanne ya bụ onye gwara m na Anulika anwụọla." Akpọrọ m ndị uweojii anyị gara nwuchie di bụ onye ka nọ n'aka ndị uweojii ugbua. 
N'otu aka ahụ nwanne Anulika bụ Chinwe Nwebonyi kọwaara BBC Igbo na ọtụtụ afọ ka di Anulika na-eti ya ihe n'ụzọ dị iche iche. 
Ọ sị na o nwere mgbe ndị ezinaụlọ ha mechara gaa kpọrọ Anulika si n'ụlọ di ya pụọ mana di ya mechara bịa rịọ arịrịọ ka Anulika lọghachị maka ụmụaka ya. 
"Sunday rịọrọ anyị na ọ gaghị etizi nwunye ya bụ nwanne anyị nwaanyị ihe ọzọ, nke mere anyị jiri kwee ka ọ laghachịkwuru ya. 
"Mana anyị pụtaziri n'ụbọchi iri abụọ na isii nke ọnwa Eprelụ, nwa ya kpọọ anyị na e tigbuo nne ha bụ Anulika. 
"Anyị chọrọ ka gọọmentị kpee ikpe ziri ezi banyere ọnwụ ya". 
Cheta na akụkọ banyere nwoke itinye nwunye ya ihe n'ezinaụlọ bụ akụkọ a na-anụkaarị kwa mgbe kwa mgbe. 
Na nso nso a ka akụkọ pụtara na oti egwu ụka a ma ama bụ Osinachi Nwachukwu nwụrụ site n'ihe di ya bụ Peter Nwachukwu tiri ya. 
Ugbua di ya ka nọ n'aka ndị uweojii dịka nyocha ka na-aha n'ihu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ifeoma na di ya gbara nwa odibo ha aha ya bụ Nneoma Nnadi ose, daa ya igwe ọkụ ma were ntu kpọọ ya n'isi. 
N'ụbọchị Mọnde, abali isii nke ọnwa June ka a kpụpụrụ ha ụlọikpe ma bo ha ebubo na ha chọrọ igbu mmadụ. 
Ụlọikpe nyere iwu ka e tinye ha abụọ n'ime ụlọ mkpọrọ ruo oge a ga-ekpebi ya bụ ikpe. 
Gọọmentị boro di na nwunye ahụ ebubo ịchọ igbu ọchụ Cheta na gọọmentị Enugwu steeti kwere nkwa na ihe niile gbasara nwaada Nneoma Nnadi dịzị ha n'aka. 
Ha kwuru na ihe ndị a gụnyere ụgwọ ụlọọgwụ ya nakwa ọdịmma ya ruo mgbe o toro. 
A na-ebo Oriakụ Ifeoma Ezeugwu bi n'Enugwu ebubo ịkpọnye ntu abụọ n'isi nwatakịrị ya na ya bi aha ya bụ Nneoma Nnadi. 
Mana akụkọ ihe nwaanyị ahụ na-eme pụtara ihe n'ụbọchị Tọzde dịka ndị no nso nụrụ olu akwa ahụ ma gbata, zọpụta ya ma mee ka ọha mara. 
Were ose tinye ya n'ahụ nwanyị ya". 
Nnedinso, onye bụ ajadu nwaanyị, gara n'ihu kwuo na ihe mere ya jiri kpọnye nwaanyị ahụ nwa ya bụ na ha bụ nwanne. 
"Ọ bụ  nwa nwanne di m bịara sị ka m kpọnye nwa ya dị ime nwa m ka ọ na-enyere ya aka." Ka ọ dị ugbua, Nneoma nọ n'ụlọọgwụ gọọmenti Enugwu steeti bụ 'Parklane Hospital, ebe ọ na-anata ọgwụgwọ. 
Ọkammụta Joy Ezeilo, onyeisi  'Women Aid Collective (WACOL), nke bụ otu na-agba mbọ maka ikike dịrị onye nke gbatara Ezinaụlọ ahụ ọsọ enyemaka, kwuru na ihe nwaanyị ahụ mere nwata ahụ bụ mpụ megidere iwu Naijiria dịka o siri gbasa ikike ụmụaka nakwa ịgba mgbere mmadụ (Trafficking). 
  Oge BBC kpọrọ ọnụ na-ekwuru ndị uweojii n'Enugwu steeti bụ Daniel Ndukwe, o kwuru na Kọmịshọna ndị uweojii na steeti ahụ enyela ntuziaka ka ha nyochaa ihe mere n'okwu ahụ. 
Ndukwe kwuru sị: "anyị ga-eme ka ọha obodo mara ihe anyị chọpụtara." Etu m si mụta ịgụ egwu - Oluomachi Opara © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Kamgbe akụkọ gbasara nwa ada a pụtara, ọtụtụ ndị mmadụ na-ekwupụta etu ya bụ ihe si gbaa ha gharịị, ọ kachasị ụfọdụ ndị ha na ya nọ n'otu ndị ukwe ụka Katọlik na Port Harcourt, Rivers Steeti, Naịjirịa. 
Ụfọdụ ndị mabu Adolisa oge ọ bụ Olisa gwara BBC Igbo na ha ma ya oge ọ na-eto eto dịka onye ọ na-amasị ịkpa agwa dịka nwaanyị, ịgba egwu, ikwe ukwe n'olu nwaanyị, ime ejije dịka nwaanyị, na ihe ndị ọzọ. 
Akụkọ a mere n'abalị ụbọchị Satọde, nke bụ ụbọchị anọ nke Febrụwarị 2023, na mpaghara Rumuolumeni na Portharcourt, dịka ndị ụka ahụ si kwuo. 
Adolisa Emmanuella nwere ihe mberede okporoụzọ oge o si n'ụlọụka 'St John Catholic Church' na-ala, dịka ndị ụlọụka ahụ mechiri ekpere nke ha malitere ime kamgbe ụbọchị 21. 
Oge ihe mberede a mere, ndị ụka gbapụtara ma buga Adaolisa n'ụlọọgwụ ebe dọkịta nọrọ kwuo na ọ nwụọla, ha wee buru ozu ya gawa n'ụlọozu. 
Mana ndị na-arụ n'ụlọ ozu chọpụtara na onye e butere bụ nwoke, ọ bụghị nwaanyị dịka ndị butere ya si kwuo. 
Nchọpụta a gbara ndị ụka gharịị nke ukwuu dịka ha si kwuo, n'ihi na ha ma Adaolisa dịka nwaanyị kamgbe ọ malitere ịbịa ụka na 'St John' Rumuolumeni. 
"Ọ nọ na choir, olu ya ka olu nwaanyị ụtọ.""
 ""A na-akpọ ya omekanwaanyị n'oge ahụ, mana onweghị mgbe uche onye ọbụla gbagara na ọ bụ 'gay'.""
 ""Anyị hụrụ ya dịka onye na-eto eto na-achọ inwere onwe ya aṅụrị oge niile site n'ikwe ukwe na ịgba egwu.""
 Onye ọzọkwa kọwara Olisa dịka ezigbo mmadụ hụrụ mmadụ ibe ya n'anya.
 ""Ewepu etu a o si eme ka nwaanyị, ọ bụ nnọọ ezigbo mmadụ na-anaghị achọ nsogbu,"" ka onye ahụ kwuru. "
Otu onye na Facebook aha ya bụ Obele Stanislaus kwuru ka ndị mmadụ kwụsị ịkatọ Emmanuella n'ihi na ọ bụghị ya kere onwe ya n'ụdị ahụ. 
"O sighi ya n'aka na ọ hụtara okike ya dịka nwoke-nwaanyị. 
Ọ bụrụ na ọ bụ mmehie, ọ bụ Chukwu ka a ga-ata ụta, ọ bụghị ya," Stanislaus dere. 
Nwoke na-eme ka nwaanyị maọbụ nwaanyị na-eme ka nwoke bụ ihe a na-akatọ akatọ nke ukwuu na Naịjirịa.
Onye dara iwu a nwereike ịga mkpọrọ afọ iri na anọ. 
Iwu Naịjirịa anabataghị ụdị mmekọ ọbụla dịka 'Lesbian, gay, bisexual, transgender, maọbụ queer. 
Mana iwu emegideghị nwoke ike ekike ka nwaanị nke bekee na-akpọ 'cross dressing'. 
Otu a ka ọ dịkwa n'ọtụtụ mba Afrịka dị icheiche. 
"  Ọtụtụ ndị na-ahụtakwa nwoke nwere akparamagwa nwaanyị maọbụ nwaanyị nwere akparamagwa nwoke dịka ndị mmụọ ọjọọ na-enye nsogbu.
 Oge ụfọdụ, ezinụlọ onye dị otu a nakwa ndị enyi ya na-akpachapụ ya, n'ihi na ha na-ahụ ya dịka onye na-ebutere ha ihe ihere. "
Nke a na-eme ka ọtụtụ ndị nwere ụdị akparamagwa a na-ezo onwe ha ezo maọbụ na-emepụta ya na nzuzo n'ihi egwu maọbụ ihere ihe ha ga-agabiga ma ndị mmadụ chọpụta. 
N'ọnwa Maachị afọ 2022, Adaolisa depụtara n'akara Instagram ya sị: "Ịbụ nwoke gbanwere bụrụzie nwaanyị ekwesịghị ime ka ị kwụsị ebunobi gi niile nakwa ihe i nwereike ime n'obodo. 
"O teela ha ji eme ka anyị na-ezo ezo. 
E mekpaala anyị ahụ iji mee ka anyị mechie ọnụ, ọtụtụ egbuola onwe ha n'ihi ya. 
"Ekwela ka ha gwa gị onye ị bụ."     © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Keira Bell Otu nwaanyị na mba Briten agbaala otu ụlọọgwụ akwụkwọ maka ịgbanwe ya ka ọ ghọọ nwoke. 
Nwaanyị a aha ya bụ Keira Bell kwuru na ndị dọkịta akọwaraghị ya nke ọma oge ọ chọrọ igbanwe onwe ya. 
Dịka Bell sị kọwaa, ọ dị naanị afọ iri na anọ oge ọ malitere ịṅụ nakwa ịgba ọgwụ iji gbanwee onwe ya. 
Ọ gara n'ihu kwuo na ndị dọkịta ụlọọgwụ ahụ gaara ịkọwara ya ihe ọ chọrọ ịgabiga n'ihi na ọ ka bụ nwatakịrị n'oge ahụ. 
Bell ṅụrụ ọtụtụ ọgwụ ma gbakwaa nke ọgbụgba iji gbanwee olu ya ka ọ dịka nke nwoke. 
Keira Bell oge ọ dị na nwata Ka ọ dị afọ iri na isii, o bepụrụ ara ya abụọ iji zuo oke dịka nwoke. 
Ugbua, na mkparịta ụka ya na BBC, o kwuru na ọ bụrụ na ya ma, ọ garaghị eme ihe ndị ahụ. 
O kwuru sị: "Abụ m nwata n'oge ahụ, naanị afọ iri na isii ka m dị." "Ọ bụ ndị ụlọọgwụ ahụ ka ọ dị n'aka ịkọwara m ihe niile gbasara mmadụ ịgbanwe onwe ya." "Ọ bụrụ na ha kọwaara m, enwere m ike ịgbanwe echiche m oge ahụ." Ụlọọgwụ Tavistock ebe Keira Bell nọ gbanwee onwe ya Ọ gakwara n'ihu kwuo na ya achọzighi ịbụ nwoke, kama ka ndị mmadụ kpọwakwa ya nwaanyị ọ bụbu na mbụ. 
Ọkaikpe ekwuola na a ga-amalite ikpe ahụ n'izuụka a. 
Ndị ọkaiwu na-ekwu na ụmụaka erubeghi afọ iri na asatọ amachabeghi ihe nke ọma, ya mere na ha enweghị ikike ikwu na ha ga-agbanwe onwe ha. 
Ụlọọgwụ ebe Bell nọ gbanwee onwe ya bụ Tavistock and Portman NHS Trust kwuru na ha kpachapụrụ anya ma jụọ ajụjụ niile ha nwere ike ịjụ tupu ha amalite ya bụ mgbanwe. 
Akụkọ ga-amasị gị: Ihe nkiri ga-amasị gị: Lee etu nje ọrịa si ebufe onwe ha site n'aka atịtị © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka ụkọ ego na-aga n'ihu na Naijiria, ọnụaghịa nri adaala mana ndị mmadụ ahụghị ego ha ji azụ ya, site nchọpụta BBC Igbo mere n'ụfọdụ ahịa ndị dị n'Ọwụwa Anyanwụ n'ụbọchị Fraide 10 Febụwarị 2023. 
Ndị na-ere ahịa n'ọtụtụ ahịa nri gwara ndị ntaakụkọ anyị na njọ ahịa na-eme ha na-agbanyeghị na ọtụtụ ngwa nri adaala, n'ihi na ndị mmadụ ahụghị ego ha ji azụ ahịa. 
      N'Abakaliki, isiobodo Ebonyi steeti, otu galọnụ mmanụ akwụ bụbụ N30,000 adaala rue 19,000, ọnụahịa akpa osikapa na-ada N16,000 maọbụ 17,000 bu ihe ọ dara n'ọnwa Jenụwarị bụ oge e tinyeburu mmalite mmachi iji  ego ochie azụ ahụ; ebe akpa agwa bụbu  50,000 nọzị na N53,000. 
 "Mana a hụghị ndị na-azụ ya" dịka Patricia Chinenye bụ onye na-agba mgbere nri dịka agwa ,osikapa na mmanụ nri si kwuo. 
 Chinyere kwuru na ụkọ ego na-adọghachị ha aka elekere azụ. 
Damian Akwuegbu: "Ma ego ochie ma nke ọhụrụ, o nweghị nke anyị na-ahụ." Damian Akwuegbu, onye na-ere ji n'Abakaliki  tụrụ arịrị sị, “Ọnọdụ adịghị mma, o nweghị ihe anyị na-azụ. 
Ma ego ochie ma nke ọhụrụ, o nweghị nke anyị na-ahụ." Ụkọ ego dakwasịrị Naijiria kemgbe izuụka ikpeazụ n'Ọnwa Jenụwarị afọ 2023 dịka ndị mmadụ ji ọsọ wega ego ochie ha nwere ụlọakụ mana inweta ego ọhụrụ n'ụlọakụ ghọrọ ịpị ụkwa mkpụrụ adịghị. 
 "N’ihi ụkọ ego, ndị mmadụ anaghị abịazị azụ anyị ahịa. 
"O nweghịzi ihe a na-azụ.
 ""Ihe anyị na-ere ugbua bụ ka erete ego, ọ bụghị ka erete uru.”
 ụfọdụ anaghị eme transfer.""
 Na-agbanyeghị na ụkọ mmadụ mmanụ ụgbọala, ọnụahịa nri kwụ ka ọ dị otu ọnwa Jenụwarị. "
"Maọbụ gbatuo maka ụfọdụ nri.
 Otu mba ji bụbu 1000, mana ugbua ọ ka bụkwa N1000 na-agbanyeghị ụkọ mmanụ ụgbọala nke butere mbulielu ego ụgbọala. "
N'Abuja, isiobodo Naijiria , ọnụego ụgbọala gbaliri, mana ndị ahịa na-ebe akwa ụkọ ndị na-azụ ha ahịa. 
Nwaanyị onye ahịa kpọrọ onwe ya Oriakụ Nneka kwuru, "Taa bụ Fraide, ọ kụọla elekere iri na abụọ nke ehihie mana agbabeghị m aka ahịa." "Anyị nwere ahịa, mana a hụghị ndị na-azụ. 
Nke ka njọ bụ  na ụfọdụ ngwa ahịa anyị na-emebi emebi" Ọ kwara arịrị maka ihe ndị na-ere ahịa na-agabiga n'ihi ụkọ ego: " Ị gaa n'aka ndị POS, ha enye gị ego ochie mana mmadụ zụọ gị ihe, inye ha ego ochie  dịka ego fọrọ n'ihe ha zụrụ,  ha jụụ ị nara ya, hapụ ahịa ha zụrụ gawara." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị ọkaibe n'ihe gbasara akụnụba obodo bụ Katch Ononuju na Bongo Adi gwara BBC Igbo uche ha maka ya bụ okwu ibipụta ego ọhụrụ. 
B﻿ongo Adi kwuru ka gọọmentị Naijirịa wepụ aka enwe n'ofe. 
Bongo kwuru sị, "Ha na-ala obodo a n'ihi, obodo ndị ọzọ akụnụba ha ka nke Naijirịa mma na-akpakọ onwe ha, kama anyị na-achọ ụzọ mmefu". 
B﻿ongo jụrụ sị, " Ọ bụ ego ọhụrụ bụ mkpa Naijirịa. 
Ndị na-ekwu na ebipụta ego ọhụrụ na ndị zokpuru ego ha ga-ewepụta ya. 
Ọ pụtara na gọọmentị enweghị ebe edenyere ego ole nọ na Naijirịa". 
O﻿ kwuru na ibipụta ego ọhụrụ ọzọ ga-efu kwa Naijirịa ego. 
B﻿ongo kọwara sị, " Ndị na-edowe ego na edowe ya na Dọla maọbụ pawụnd, ya bụ atụmatụ agagfhị eme ka ndị dowere ego wepụta ya. 
N'aka nke ọzọ ka Katch Ononuju kwuru si na ibipụta ego ọhụrụ bụ usoro nrụrụaka. 
 O kwuru sị," Ya bụ atụmatụ adịgh﻿ị mma, Naịjirịa enweghị ego, anyị na-ebiri nke anyị na-emefu. 
Ugbua ọ bụ mgbe e kwesịrị imefu ego ịbipụta ego ọzọ". 
Ononujo gara n'ihu kwuo," d﻿ịka m sị ahụ ya, anyị ga-ebiri ego ọzọ maka atụmatụ a nke ga-etinye kwu n'ụgwọ Naijirịa ji. 
Enweghị uru m hụrụ ọ baara akụnụba Naijirịa". 
O﻿ kwukwara na ekwesịghị ihiwe iwu na mmadụ niile ga-eweghachi ego ha n'ụbọchị iri atọ na otu nke ọnwa Jenuwarị afọ 2023. 
Ọ kwuru sị, "Ọ bụrụ na mba ndị mepere emepe, a ga-eji nwayọ nwayọ mee ya kama etu ha sịrị mee ya ga-ebute egwu, ọ dịghị mma". 
Ụ﻿lọakụ etiti nke Naịjirịa ekwuola na ha ga-ebipụta akwụkwọ ego naịra ọhụrụ iji gbanwee ndị nke ochie, malite n'ụbọchị 15 nke ọnwa Disemba 2022. 
O﻿nyeisi ụlọakụ etiti bụ Godwin Emefiele kwuru nke a oge ọ gwara ndị ntaakụkọ okwu n'ụbọchị Wenezde. 
A﻿kwụkwọ ego ndị a ga-agbanwe bụ narị naịra abụọ, narị naịra ise na otu puku naịra. 
Lee ihe ọ kọwara: C﻿hetakwa na akwụkwọ ego N200, N500, na N1000 nke ochie agaghịzi enwe isi ma ụbọchị 31 nke ọnwa Jenụwarị 2023 gachaa. 
O﻿nye ọrụ CBN a na-achọghị ka anyị kpọpụta aha ya kwuru na ịgbanwe akwụkwọ ego nwereike iwe gọọmentị nnukwu ego ugbua, mana n'ọdịnihu, ọ ga-aba nnukwu uru karịa. 
"﻿Ọnụọgụgụ gosiri na ihe karịrị pasentị 85 ego niile na-agagharị na Naịjirịa ugbua dị n'aka ndị mmadụ," Emefiele kwuru. 
"﻿Iji kwuo ya nke ọma, na ngwụcha ọnwa Septamba, ụlọakụ etiti chọpụtara na n'ime tarị naịra atọ na ụma (N3.23 trillion) na-agagharị na Naịjiria ugbua, ihe karịrị tarị naịra abụọ (N2.73 trillion) dị n'aka ndị mmadụ nkịtị kama ịdị n'ụlọakụ dịka o si kwesị." "N'ọnwa Disemba 2015, ego na-agagharị na Naịjirịa dị otu tarị naịra na ụma (N1.46 trillion), mana ugbua, o ruola tarị naịra abụọ na ụma (N2,23 trillion)." "﻿Nke a bụ ihe kwesịrị iche onye ọbụla uche, anyị agaghị ekwe ka ọ dịrị etu a gawa," Emefiele kwuru. 
I﻿he ndị ọzọ: ﻿Emefiela kwuru na dịka usoro mmepụta ego na mba ụwa niile si dị, mba ọbụla kwesịrị ị na-agbanwe ego ha kwa afọ asatọ ọbụla, "mana Naịjirịa agbanwebeghị akwụkwọ ego ya n'ime afọ iri abụọ gara aga", Emefiele kwuru. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a bụ iwu ụlọakụ kachasị na Naịjirịa bụ 'Central Bank of Nigeria'(CBN) tiri ọhụrụ a . 
CBN kwuru na ha ga-amalite ime atụmaatu ejighị ego na-agagharị n'ọnwa Maachi nke afọ 2020 na-abịanụ. 
Ha kwuru nke a n'akwụkwọ ozi ha degara ụlọakụ niile dị na Naịjirịa. 
Onye chọrọ ịdọrọ ego karịrị puku narị ise ga-akwụ ụlọakụ ya pasenti atọ ebe onye chọrọ itinye  ego ole ahụ n'ụlọakụ ga-akwụ paseenti atọ. 
Nke a bụ gbasara akpa ego nke onye. 
A bịa n' akpa ego nke ụlọọrụ(Corporate account), onye dọrọ ego karịrị naira nde atọ ga-akwụ pasenti ise, nakwa onye chọrọ itinye ego karịrị naira nde atọ  Mana ihe ka na-agbagọjụ ndị mmadụ bụ na ọ bụ na naanị steeti ndị a ka a ga-amalite ya bụ atụmaatụ a. 
Ihe ndị mmadụ na-ekwu maka atụmaatụ a n'elu soshal midia @Ayourb kwuru na atụmaatụ a jọgburu onwe ya. 
@nafeezi kwuru na ndị mmadụ kwado maka mbuli ego mmanụ ụgbọala. 
Nwaokorobia a na-ekwu ka ndị gbo ga-esi lafere ije a. 
Mana @agbedere kwuru na atụmaatụ a abụghị ihe ọhụrụ. 
Steeti ndị ahụ bụ: Akụkọ ndị ga-amasị gị: Personal Finance: Ebe asaa i nwereike itinye ego ị tụkọtara © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Quadruplets: 'Anyị kwadoro maka ejima atọ mana ọ bụrụ anọ' Maazị Ephraim Anam na nwunye ya bụ Vivian Anam chọrọ nwa afọ asatọ tupu ha mụọ ụmụ Ejima anọ. 
Di na nwunye gwara BBC Igbo na ha  chere na ọ bụ ụmụ ejima ajọ dịka nnyocha e mere n'ụlọgwụ gwara ha, mana oge o ruru ịmụ nwaa, ya abụrụ ụmụ anọ. 
Vivian  kwuru na ọ gabigara ọtụtụ akọmọnụ mgbe ha nọrọ afọ ole na ole na-amụbeghi nwa. 
"
Ọ gara n'ihu kwuo na ihe ịrịbama a meere ha bụ site n'usoro ọgwụgwọ ahụike a kpọrọ, 'ferility treatment' nke ha mere n'ụlọọgwụ nakwa amara Chineke. "
" Ọ gwara ụmụnwaanyị na-amụbeghi nwa ka ha nwee ndidi ma gaa n'ụlọọgwụ dị mma ka e nyochaa ya ahụ ma chọpụtara ụdịrị ọgwụgwọ 'fertility treatment' gaa akara ha mma one.
 N’otu aka ahụ di ya bụ Ephraim sị na ha mefuru nnukwu ego mgbe ha na-achọ nwa kama na obi dị ya ụtọ na ego ndị ahụ abụghị n'efu.
O nyekwara ụmụnwoke ndụmọdụ ka ha kwadoo nwunye ha n'oge ọbụla ọ kachasị n'ọnọdụ amụbeghi nwa. "
Gee ihe ndị ha kọwara n'uju n'ihe onyonyo a nke Ikechukwu Kalu mere ma Vining Ogu haziri ya: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
I chetara Okwudili na Loveth Egbo, di na nwunye kpuru isi kwuru na isi ha kpuru agaghị egbochi ha ime ihe ọbụla? Ha abụọ mechara see okwu mere ka ha gbasatu nwa mgbe nta, mana ha bịaghachitara ọzọ. 
Mbịaghachi ha bịaghachitara, Loveth atụrụ ime, mụta ejima. 
Ọnụ ha juru n'ekele maka nkwado ndị mmadụ kwadoro ha ka ha hụchara akụkọ ha na BBC Igbo. 
Lee ihe ha nwere ikwu n'uju: Ndị mere akụkọ a bụ Nnamdi Agbanelo, Chioma Obianinwa na Ebere Ekeokpara. 
Akụkọ ndị ga-amasị gị: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Otu nwada bụ Judith Akinwunmi akọwaala ihe mere ya na di ya jiri nwee nkwekọrịta ka nwaanyị ọzọ tụrụ ime ma mụọrọ ha ụmụ ejima site n'atụmatụ a kpọrọ 'surrogacy'. 
Nwada a sị na o nwere nsogbu ịtụrụ ime nakwa ime ọpụpụ n'ihi ọrịa a kpọrọ 'lupus' nke na-arịa ya. 
Ọ sị na ime ọpụpụ ahụ mere ya ihe dịka ugboro asatọ nke mere di mbụ ọ lụrụ bụ onye karịrịla afọ iri anọ jiri gbaa ya alụkwaghịm. 
Akinwunmi sị na o mechara lụọ di ọzọ bụ onye maara ọnọdụ ya ma kwee nkwa ịkwado ya n'ụzọ ọbụla iji hụụ na ha nwetere nwa. 
N'okwu ya "dịka  m na-akpagharị na-achọ etu m ga-esi nwete nwa, ahụrụ m akwụkwọ ozi banyere atụmatụ 'surrogacy' ya bụ ime ka nwaanyị ọzọ mụọrọ gị nwa." "Emere m nnyocha ma chọpụta ụlọọgwụ aka anyị ruru iji mee ya bụ 'surrogacy' ma malite ịchọ nwaanyị ga-atụrụ ime mụọrọ anyị nwa". 
"Nwaanyị mbụ m chọtara ekweteghi n'ihe anyị kwuru mana nwaanyị nke atọ mechara kwete ma tụrụ ime mụọrọ anyị agadaga ụmụejima abụọ". 
Akinwunmi gara n'ihu kwuo na ihe mere ọtụtụ ụmụnwaanyị anaghị ekwe ekwupụta na nwaanyị ọzọ mụụrụ ha nwa bụ maka ọnụ ndị mmadụ ga-akọ ha, ọkachasị na Naịjirịa. 
Ọ sị na ihe mere o ji ekwu nke ya bụ n'ihi ihe ọ gabigarala na ndụ ya, tinyekwara na ọ chọrọ iji ịkpalite mmụọ ezinaụlọ nwereịke ịhụta onwe ha n'ọnọdụ a. 
"Ihe bụ obi ụtọ m bụ ịhụ ka ụmụaka m na-akpagharị," Akinwumi kwuru. 
Nwaanyị na-adị ime ma ọ bụrụ na ughe nwoke (sperm) na akwa nwaanyị (ovary) bịakọọ ọnụ ma ghọọ ihe bekee kpọrọ 'embryo' nke bụ mmadụ. 
Nke a na-emekarị ma ọ bụrụ na nwaanyị nọ n'oge iyipụta akwa na nwoke ughe ya zuru oke nwee mmekọ ahụ. 
E nwekwara usoro sayensị nke e nwereike iji wepụta akwa nwaanyị, wetakwa ughe nwoke, mekọọ ha ọnụ n'usoro sayensị, na-enweghị mmekọ ọbụla. 
Mana n'usoro 'surrogacy', ọ bụrụ na e jikọọ ughe nwoke na akwa nwaanyị ọnụ, a ga-etinyezi 'embryo' ahụ n'afọ nwaanyị ọzọ, onye ga-ebu afọ ime ahụ ma mụọ ya ma oge ruo. 
Nwaanyị a buru afọ ime ahụ abụghị nne nwa ahụ o bu n'afọ, n'ihi na ọ bụghị akwa ya ka ụmụaka ahụ si pụta. 
Ndị bụ nne na nna nwa ahụ bụ nwaanyị na nwoke e jikọrọ akwa na ughe ha iji mee ka nwa pụta. 
'Surrogacy' abụghị ihe a na-ahụ kwadaa na mpaghara Afrịka, mana ọ bụghịzi ihe ọhụrụ na mba ofesi. 
Kirie ihe o kwuru n'uju. 
Uche Akolisa mere akụkọ a, ebe Vining Ogu sere  onyonyo  © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ogechi Odunze, nwunye ụkọchukwu a ma ama bụ Don Odunze (Jnr) ritere ejima atọ na nsonso a. 
Na mkparịtaụka ya na BBC nwere, Ogechi kwuru na ndị mmadụ mere ya akaje n'ihi amụtaghị nwa. 
"Ọtụtụ ndị mmadụ kọrọ m ọnụ nwa. 
Ma ndị kpọrọ onwe ha ndị enyị m sị m na ọ bụghị itu fashọn ka m ga-eji mụta nwa. 
Oriaku Odunze kwuru na ọtụtụ ndị ụkọchụkwụ gwakwara ya okwu ọjọọ. 
 N'ọnụ ya, "Ha sịrị m bịa ka ha gbanye m holi sidi (holy seed) n'ahụ. 
"Agwara m ha sị, 'Tụfịakwa! Na ọ bụghị mụ na ha. 
Na holi sidi di m na enyeghị esighị n'aka Chukwu were bịa. 
"Aha m bụ Ogechi mana o nwere oge o ruru, m gwa di m ya akpozila m Ogechi na ọ dịka aha m akpatara ihe na-eme m jị eme m." Oriakụ Odunze kọwara na ime pụrụ ya ugboro atọ: ime ejima atọ; ime ejima abụọ nakwa ime otu. 
"A dịla m ime ejima atọ pụrụ, abụọ pụọ, na otu kwa. 
Mụ na dị m na-ekpere ndị na-achọ nwa ekpere, ha amụta nwa. 
Di na nwunye mụrụ ejima atọ "Akaebe na-eju n'ụlọụka anyị kwa mgbe. 
Anyị were na-ajụ Chukwu keɗụ oge Ọ ga-enye anyị nwa nke anƴị. 
Mana egwu mechara tụgharịala di na nwunye a," Ogechi Udunze kwuru. 
Akụkọ ga-amasị gị  © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Na nsonso a soshal midia nwuru ọkụ dịka nwunye  ọkpaọchị  ahụ boro di ya ebubo iti ya aka nakwa ịyị nwa ha nwaanyị bụ Jasmine. 
 Mana na mkparịtaụka  ya na onye ntakụkọ Ifedayo Olarinde a ma dịka Daddy Freeze nwere na nsonso a, Stella Okafor kwuru sị na, “Anyị edoziela." "Ihe  m kwuru maka mmadụ idina ibe ya, o nweghị onye na-edina ibu ya. 
Ya bụ ihe bụ ihe e kwuru n’iwe. 
Jasmine bụ  nwa m nwaanyị.” N'okwu ebubo na Jasmine kpachiri akpa ego Ibu n'ihi na ọrịa metụụ nJohn Okafor n'uche, Okafor onye ya na ezinaụlọ ya gụnyere Jasmine nọ na mkparịtaụka ahụ kwuru na o nweghị ihe mere ya n'ụche. 
"Ọ sịrị, ""A gwara gị na uche m ezuchaghịzu ezu, ọ zuola ugbua."" Jasmine kwudokwara otu ihe ahụ sị, ""Nna m enweghị nsogbu ọbụla n’ụbụrụ ya."" O kwuru na n'ihi ihe na akpọtụ, na gara gara ụlọọgwụ si  ndị dọkịta nyochaa nna ha mara n'onwrere nsogbu n'uche mana ha kwuru na ""Anyị gara n’ụlọogwụ dọkịta sịrị na o nweghị ihe mere nna m n’uche.”
 Jasmine gara n'ihu kwupụtara obi ụtọ ya na ezinaụlọ nna ya edoziela okwu dapụtara rịọ mgbaghara maka etu nghọtahie ha nwere siri kusuo ọtụtụ ndị na-eso ha. "
"Ha nile kelere ndị gbatara nna ọsọ enyemaka.

 Ebe foto si, Stella Okafor/Instagram Ezinaụlọ onye ejije Nollywood a ma ama bụ John Okafor a ma dịka ""Mr Ibu""  na-akpọ gharaghara n'ihi nghọtahie dara n'etiti ya na nwunye ya bụ onye na-ebo Okafor ebubo mmekpa ahụ nakwa ihe ndị ọzọ na-asọ ntị oyi. "
Nwunye Ibu bụ Stella Okafor na-ebo ya ebubo iti ya ihe nakwa ịyị nwa ha nwaanyị bụ Jasmine. 
Mr Ibu mụrụ ụmụ 14. 
Stella Okafor bụ nwaanyị nke abụọ Ibu na-alụ dịka ya na nwaanyị mbụ ya gbasara mụụrụ ya ụmụ atọ, ebe Jasmine bụkwa nwa Ibu bụ nwa Ibu kutere oge ọ dị na nwata tupu alụbata Stella afọ 12 gara aga. 
N'ihe onyonyo nke a sị oriaku Stella Okafọ mere nke fegharịrị na soshal midia gosiri ebe Okafor ji Bekee na  Igbo na-agwa onye ahụghị anya a na-eche na ọ bụ nwunye ya na ya ga-emesi ya ike ma ọ bụrụ na o kwughị ihe na-esere ya na Chioma (Jasmine) bụ nwa Ibu nwaanyị. 
Gwa m ihe m chọrọ ịnụ ugbua." " I mego m ihe a na mma. 
Emere m ihe ọjọọ bịa lụọ gị." Olu nwaanyị nke a na a hụrụ naanị aka ya n'ihe onyonyo ahụ na-asa ya na-asị, "Aaaa, ị ma na m nwere ọbara mgbalielu." Ebe foto si, John Okafor/Instagram N'ihe onyonyo nke abụọ, nwunye Ibu boro ebubo sị Ibu na-eti ya ihe, ọ naghị akwụrụ ụmụ ya ụgwọakwụkwọ nke ọ na-elekọta ha. 
  “ Anọ m ebe mụ na ụmụ m na-ata ahụhụ, nwoke a bịara igbu m. 
" O si n'ụlọ enyi ya nwaanyị bịa iti m ihe, Ọ gbapụrụ elekere mgbanaka iti m ihe agbara m ọsọ gbafuro ya."" 
 ""Lee ebe m m bi ebe nile na-ehi mmiri. "
"Lee ụgbọala m.”
 “ Ụmụ m anaghị erizi nri,ụgwọ akwụkwọ adịghị”
 Ebe foto si,  Jasmine Okafor/Instagram Ebubo  mmekpa ahụ a nwunye Okafor  tụrụ ọtụtụ nd̄ị nsonso Okafor n'anya dịka ọtụtụ na-ahụta ya dịka nwoke enweghị nsogbu  nakwa onye na-akpa ndị mmadụ obi ụtọ. "
 Na nsonso a, Okafor wuru ewu na soshal midia dịka ọ dara nnukwu ọrịa  nke Ọkapchi ahụ ihe ya na-amasị ọtụtụ na Naijiria boro nsi e nyere ya. 
Oge ọ nọ n'ụlọọgwụ, ihe onyonyo ebe nwunye ya na-ebe ya mbọ fegharịrị nke mere ka ọtụtụ too nwaanyị ahụ maka ilekọta di ya mana ọgbaghara a dapụtara mere ka  ọtụtụ mata na ọ bụghị ka akịlu si ada ka o si atọ. 
Mana otu n'ime ụmụ Ibu bụ Daniel Ọkafor kwuru na ebubo ndị a nile bụ okpotokpo asị. 
Daniel bụ onye ya na nna ya nọ na mkparịtaụka Daddy Freeze kwuru na ihe na-ese bụ ego. 
O kwuru na nwunye nna ya bu onye ego dị mkpa karịa ihe ọzọ mana ugbua, n'ihi ọnọdụ ahụike ya, Okafor anaghị enwetazi ọrụ bu nke o kwuru kpalitere  ebubo ụgha nwunye  nna ya na-ebo nna ya na nwanne ya nwaanyị. 
O kwuru na ọ bụ Jasmine na-aza oku ego metụtara  nna ha nakwa nwunye ya kemgbe nna ha dara ahụ mana nsogbu dapụtara dịka a zaghị ya ka o siri chọọ na nsonso a. 
Ọ gara n'ihu boo ebubo na dịka nna ha na-arịa ahụ, na  anya ahụghị nwunye ya, kama ọ bụ nwanne ya nwaanyị bụ Jasmine si Cyprus lọta, ga nọnyere nna ha n'ụlọọgwụ ma weta ụfọdụ ego e ji kwụọ ụgwọ ụlọọgwụ na nke e ji azụ ọgwụ dịka nwunye nna ha enweghị ihe ọ na-arụ. 
 Daniel Okafọr sịrị, "Ndị enyi nwunye nna m na-asa ya isi." "Ọ na-ege ndị ilo ntị karịa anyị bụ ndị ezinaụlọ." Ọ bụ ya butere okwu a na-ese. 
Ihe a malitere n'Abuja oge nna na-arịa ahụ." " A kpọrọ ya bịa ka ya na di ya nọrọ n'ụlọgwụ, ọ hapụ ya gawa mmemme oriri na ọṅụṅụ" "Nna m nọrọ otu ọnwa n'ụlọọgwụ mana nwunye ya ahụghị ya anya. 
" "Mana ugbua, ọ chọrọ ị nara otito." Ebe foto si, Jasmine Okafor/Instagram Nwa Okafor nwaanyị bụ Jasmine Chioma Okafor ekwuola na anụ adịghị n'agba nkịta n'ebubo nwunye nna ya na-ebo ya. 
Na mkparịtaụka ya na Daddy Freeze nwere n'ụbọchị Fraide, Jasmine Okafor kwuru na o  nweghị ihe na-esere ya na nwunye nna ya karịa nghọtahie  nke o boro oke ọchịchọ na ige asịrị. 
Jasmine kwuru na  ya na-enye nwunye nna ya nkwado dịka nne ya mana o ji maka ego nakwa ige ajọ ndụmọdụ ndị ama na-enye ya were zọhie. 
"Nke a bụ nwaanyị na-efe m. 
" "Akwadola m nwaanyị a etu mmadụ si akwado nne ya, mana ọ tụgharịrị na ekwugide m." "Nwaanyị ahụ enweghị nsogbu, nsogbu nile o nwere bụ ego." "Oge ọbụla ọ na-akpọ m oku ego." "Ị na-enye ya ego, ị bụrụ nwa ya. 
 I nyeghị ya, ọ bụrụ nsogbu." "Ọ ma na nwoke a (MR Ibu) anaghị arụ ọrụ, ọ na-akpọ ya  ekwu okwu ego." Ebe foto si, Jasmine Okafor/Instagram Jasmine, Nwa Ibu nwanyị bụ onye ihe ejije soshal midia N'ebubo na ọ chọrọ ire ụlọ nna ya, Jasmine kwuru na ọ bụ nwunye nna ya na-acha di ya ọkụ n'ike ka o ree ala n'ihi na Okafor anaghị arụzi ọrụ. 
" N'ihi oku ọ na-acha Nna m gara ree ala o kwesịrị ire ide naira anọ maọbụ ise nde abụọ na ọkara , zigara ya ya otu nde." " Ị ma na a kwụnyere ya otu nde, echi ya ọ kpọọ n'ekwentị sị ka e zitere ya puku iri na abụọ?" Jasmine, onye boro ebubo na ọ bụ ime ka nna ya tụwara Stella mere o ji lụbata ya gara n'ihu kwuo na o teela nna ya chọrọ ịchụ  ya n'ihi oke nsogbu metụtara ego ọ na-enye mana ọ bụ ya na-arịọ ya ka ọ ghara ime nke a. 
O boro ebubo na oge nna ya na-arịa ahụ, na otu onye nkwado ya zitere ha ọkara nde naira(500,000)"  ka e were kpọgaa nna ha ụlọọgwụ, "mana nwaanyị jụwara ajụjụ " Kedụ ihe anyị ga-eji emefu N5000, 000 n'ụlọgwụ, wetanụ ego a ka e were lekọta ụmụaka." O bịara n'ụlọọgwụ naanị otu abalị, sị m  mee video gosi na ya na-elekọta di ya, ọ bụ m mere vidio ahụ fegharịrị oge ahụ.". 
"Ọ biara n'ụlọọgwụ na-ekwu okwu  ka ere ala." Dịka ya bụ okwu na-akpọtụ, diọkpara John Okafor bụ Valentine Okafor gbarụrụ ihu etu nwunye nna ya si buru okwu nghọtahie ezinaụlọ banye soshal midia. 
Valentine Okafọr nọ mba Saụt Afrịka gwara Daddy Freeze na nwunye nna ya teere ya na ezinaụlọ ya ure na ịchịpụta ha ụkwụ n'ama. 
"Ezigbo nwaanyị na-ewulite ezinaụlọ ya, ajọ nwaanyị na-akwatu ya." O boro nwunye nna ya ebubo ụmụnne ya ndị ọzọ boro nwunye nna ha sị na ọ bụ onye oke ọchịchọ. 
"Naani ihe ọ ma kemgbe nna m na-arịa ahụ bụ ị ga mmemme." "O nweghị onye ma m amaghị na m anaghị eme ihe soshal midia mana okwu a akpụpụtala m." "Dịka a na-ekwu ihe a n'ọha, ọ bụ ihe ihere nye m" "Tupu m pụọ na Naijiria, kwa izuụka, nna m na-enye ya N400,000 maka nri. 
" Ọ bụrụ na di gị anọghị n'ụlọ, ọ bụ ọrụ  dịrị gị ikpọkọta ezinaụlọ ya." Ọ gara n'ihu kwuo na ọ kara mma na nwunye nna ha na di ya gbasara n'udo kama ya ime ihe ga-ebutere ibu ịnwụ ọnwụ na-erughị eru. 
"Ọ bụrụ na alụmdinanwunye adabaghị, ọ ka ma na ha ghara ya ka nna m dịịrị m ndụ 'ihi na ahụrụ m nna m n'anya nke ukwu." Ndị uweojii Legọs steeti kwuru na ha amaghị maka ebubo mkpagbu  na iti aka nke nwunye John Okafor boro di ya. 
Ọnụ na-ekwuru ndị uweojii Legọs bụ Ben Hundeyin kwuru sị, " O nweghị onye wetara anyị mkpesa ọbụla." Ezi aha ya bụ John Okafor mana e ji 'Mr Ibu mara ya n'ihi ihe ejije Nollywood ọ zara aha ahụ. 
Ọ bụ otu n'ime ndị ejije a ma ama na Nollywood maka ịkpa ọchị maọbụ ime ihe iberibe. 
O sonyeela n'ọtụtụ ihe ejije gụnyere "Mr Ibu  and Sons', "Mr Ibu in London"(2004), "Eminado" "Husband Suppliers" na "Keziah". 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
John Okafor na-eme ihe nkiri Nollywood e ji Mr Ibu maara akọwaala ihe ọ gabigara n'ute ọrịa ma kelee Chineke na ọ gbakeela. 
Na mkparịtaụka pụrụiche ya na BBC Igbo nwere, Ibu sị na ọ kaara ịnwụ n'ute ọrịa kama na ọ bụ Chineke zọrọ ya ndụ. 
N'okwu ya "Ihe m gabigara n'ute ọrịa, ọ bụrụ n'ọnwụ, mmadụ anwụchaala mana Chineke ekweghi ka ọ dị etu ahụ." Ibu sị ka mmadụ atụkwasịla obi n'ebe mmadụ ibe ya nọ kama ka ọ bụrụ n'ebe Chineke nọ maka na ọ bụ ya zọrọ ndụ ya. 
Ibu bụ a ma ama n'ịkpaọchị mere ihe e jiri maara ya dịka ọ kọwara na ụdịrị ikuku ahụ si n'ike ya na-apụta mgbe ọ nọ n'ute ọrịa dịka ebe a tụrụ ogbunigwe, na isi ya na-emebi ikuku dịka akwa rere ere. 
Ọ gakwara n'ihu kelee nwunye ya, ezinaụlọ ya nakwa ndị enyi bịara leta ya n'ute ọrịa ma sị na ọ maghị na ndị mmadụ si etu ahụ hụụ ya n'anya. 
Nwunye ya bụ Stella-Maris Okafor mere ka o doo ewu na ọkụkọ anya na o nweghi mgbe ha sị ka ndị mmadụ bịa tụkọtara ha ego maka ọnọdụ ahụike di ya dịka akụkọ si fegharịa na soshal midia. 
Ọ sị na ndị enyi Mr. 
Ibu nwere agba n'ebe dị iche iche bịara nyere ha aka site n'obi ọcha ha na ọ bụghị na ha rịọrọ arịrịọ. 
Stella-Maris gakwara n'ihu kelee ndị enyi nakwa ndị ọrụ Mr. 
Ibu maka inyere ha aka n'ụzọ dị iche iche. 
Cheta na akụkọ banyere ọrịa Mr. 
Ibu wuru ewu na soshal midia n'ọnwa gara aga, nke mere ndị mmadụ ji na-asị na ọ kpọrọ oku ka a tụọrọ ye ego. 
Onye bu Mr ibu? © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọbịbịa soshal midia emeela ka ụwa niile dịzie ka otu obere obodo, maka na mkparịtaụka mmadụ na ibe ya adịwanyela mfe. 
Ọ dịzi mfe mmadụ ịnọ na Naịjirịa mete enyi onye mba ofesi ha abụọ esi otu ahụ bụrụ nnu na mmanụ. 
Otu a ka ihu ọma si kpọọ Chioma Jasmine Okafor, bụ ada John Okafor (Mr Ibu), onye e ji ejije Nollywood mara. 
N'ọnwa Disemba afọ 2021 ka Jasmine Okafor zutere otu nwaokorobịa aha ya bụ David Mounds n'ọgbakọ soshal midia a kpọrọ Tik Tok, o ruo n'ọnwa Febrụwarị afọ 2022, ha abụọ abụrụ di na nwunye. 
Ihe tụrụ ọtụtụ mmadụ n'anya banyere akụkọ a bụ na David Moundz bụ nwaafọ mba Amerịka, onye na-akpabeghị ụkwụ mbụ na mpaghara Afrịka. 
Jasmine na di ya bụ David agbaalarị akwụkwọ n'ụlọikpe, ma na-echezi ka ha gbaa nkwụ ma gbakwaa akwụkwọ nke ụlọụka. 
"Ọtụtụ na-ekwu na ọnwa abụọ ezughị iji mata mmadụ nke ọma tupu e kwuwe okwu ọlụlụ, mana ọ bụghị ogologo oge mmadụ abụọ matara onwe ha bụ isiokwu," Jasmine kwuru. 
"Ihe mere m ji kweta ịlụ David Moundz bụ maka na ọ hụrụ m n'anya nke ukwuu." "Ọ na-enye m oge ya, ma mgbe ọ nọ n'ụlọ, ma mgbe ọ nọ n'ọrụ, oge niile mụ na ya na-akpa n'ekwentị." "Ya kpatara m ji sị na nwoke a na-enye m oge ya niile kwesịkwara ka m nye ya oge m." Chioma na nna ya bú John Okafor (Mr Ibu) Jasmine kwuru na nna ya bụ Mr Ibu, na ndị ezinụlọ ya niile nabatara David Moundz dịka di ya. 
"Ihe ka ha mkpa bụ ịhụ na m na-enwe obi aṅụrị oge niile. 
Ebe ha ma na nwoke a na-enye m obi ọma, ha kwadoro mụ na ya." Chioma kwuru na ya anaghị egosi ihu di ya na soshal midia, maka na ọ chọghị ka ihe niile gbasara ya dịrị n'ọba ịntaneetị. 
Mana ọtụtụ malitere ikwu na o nwereike ịbụ na nwoke ahụ alụbuola nwaanyị mbụ, nke mere o ji ezo ihu ya ezo. 
"Alụghị m di mmadụ, maọbụ enyi nwoke mmadụ," Chioma kọwara. 
"Di m alụbeghị nwaanyị mbụ na ndụ ya." "Kama ọ bụ m kpebiri na achọghị m itinye ihu ya na soshal midia." "Mana enyela m BBC Igbo ikike ka ha gosi ihu ya n'onyonyo a." Ebe foto si, Jasmine Chioma David-Moundz Oge akụkọ a wuru na soshal midia n'ọnwa Febrụwarị 2022, ọtụtụ kwuru na Jasmine na-alụ nwoke a n'ihi ego ya, maọbụ n'ihi na ọ chọrọ inweta akwụkwọ iji gafee mba Amerịka. 
Ọtụtụ kwukwara na ọgaghị ete aka mmadụ abụọ a ekewaa. 
Mana Jasmine kwuru na ịhụnanya ya na di ya siri ike nke ukwuu. 
"Onweghị ihe ga-adị ka obi mgbawa na ọlụlụ di na nwunye anyị, naanị obi aṅụrị na ihe ọma ka anyị ga na-enwe," ka o kwuru. 
Ndị mere akụkọ a bụ Nnamdi Agbanelo na Chukwunaeme Obiejesi. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụdị ụlọ a na-enwe ezi ntọala siri ike nke ga-eburu ya ruo oge dị anya. 
Etu a ka ezinaụlọ ọbụla nwere ezi ntọala ga-esi eto nke ọma, nwee udo, ịhụnanya dgz. 
Gịnị bụ ezinaụlọ? Mazi Chigozie Nnabuihe bụ onye ọkachamara n'asụsụ nakwa omenala Igbo sị na ezinaụlọ bụ mmadụ abụọ maọbụ ọlụlụ, ọmụmụ maọbụ nkọrọ jikọtara ọnụ. 
Ọ sị na ezinaụlọ gụnyere nne, nna na ụmụ; na mgbe ọbụla nwoke lụrụ nwaanyị na o hiwela ezinaụlọ. 
  Nnabuihe sị na "Iji mee ka ezinaụlọ nwee ezi ntọala nna, nne na ụmụaka nwere ọrụ ha ga-arụ. 
"Maka na aka nri kwọọ aka ekpe, aka ekpe akwọọ aka nrị, ha abụọ adị ọcha." Kedụ ọrụ nne, nna na ụmụ na-arụ n'ime ezinaụlọ? Mazị Onyekaba Emmanuel Odenigbo e ji 'Eddy Ngene' maara na-eti egwu ọdịnala kọọwara ụfọdụ ọrụ dịịrị onye ọbụla n'ezinaụlọ. 
Ọrụ nna Ebe foto si, Getty Images Ọ sị na nna pụtara "onye nnagide" nke bụ na ọ ga-anagide ihe niile site nwunye, ụmụ na ndị agbataobi ya. 
Ọ bụ nna ka ọ dịịrị ịgbapụ, gbaa mbọ chọta ihe ezinaụlọ ga-eri. 
Ọ bụkwa ọrụ nwoke inyere nwunye ya aka ebe ike na-adịghị ya dịka mgbe ọ dị ime maọbụ mụọ nwa ọhụrụ. 
Nna dịka onyeisi ezinaụlọ ọbụla, ọrụ ya bụ ichekwa ezinaụlọ site n'ihe izendụ ọbụla. 
Otu n'ime ọrụ ọzọ nna na-arụ bụ ikuziri ụmụaka etu e si ebi ndụ gụnyere nkwanye ukwu, ikele ekele na ndị ọzọ. 
Ọrụ nne Ebe foto si, Getty Images Mazị Odenigbo sị na nne pụtara "onye nnekọta" ọ bụ onye ga-elekọta di ya dịka nwa ya ma lekọtakwa ụmụ ya. 
Ọ ga-agba mbọ ịhụ na ezinaụlọ na-adị ọcha, na udo ga-achị n'ime ezinaụlọ. 
Ọ bụ eziokwu na di bụ isi ezinaụlọ mana nwunye bụ olu ezinaụlọ, isi agaghị eme ihe ọbụla maọbụrụ na olu adịghị ya. 
Ọ bụ ebe olu tụgharịrị ka isi na-ele anya makana ọ bụ olu na-ebu isi. 
Nne na-anọ n'etiti mmadụ na mmụọ n'ime ezinaụlọ, ọ bụ nwunye bụ onyeisi ekpere n'ezinaụlọ. 
Nne ka ọ dịịrị isi nri, ịhazi nakwa ịkpakọta ezinaụlọ ọnụ. 
Dịka nna, nne na-arụkwa ọrụ ikuziri ụmụaka etu e si ebi ndụ dị mma. 
Ọrụ ụmụaka Ebe foto si, Getty Images Odenigbo sị na ụmụaka pụtara "ihe mmịta maọbụ uru" sitere n'owe ihe ubi di na nwunye kụrụ. 
Ọrụ ụmụaka bụ ilekọta ndị nne na nna taara ahụhụ mụọ ha, zụọ ha ma chekwaa ha ruo mgbe ha tooro. 
Ọ bụ ọrụ ụmụaaka inye nne na nna nsọpụrụ, nkwanye ugwu, ikele ekele nakwa ndị tọọrọ ha. 
Ụmụaka na-asa efere, akwa na ihe ndị ọzọ ruru unyi n'ezinaụlọ. 
Ọ bụ ụmụaka na-aza ma na-ehichasị ime ụlọ, mbara ezi na gburugburu ebe obibi. 
Na nchịkọta, Mazi Nnabuihe sị na ọ bụrụ na nne, nne maọbụ ụmụaka arụghị ọrụ dịịrị ha, na ezinaụlọ ahụ ga-enwe nkọjọ n'ụzọ dị icheiche. 
Maka na ndị Igbo tụrụ ilu sị na "A na-ama mma n'ụlọ pụwa n'ama". 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mpaghara Afrịka enyekwala ụwa ọtụtụ ndị a ma ama na ya bụ egwuregwu nke mere na a kpọọ aha Afrịka n'eguregwu bọọlụ, ọtụtụ aha ndị ọkaibe ga-agbata ndị mmadụ n'obi. 
Dịka ọtụtụ afọ na-agafe, mmụta egwuregwu bọọlụ esila n'aka ndị ọkaibe na-agafe n'aka ụmụ ha dịka ọtụtụ ụmụ ndị gbara bọọlụ n'oge gara aga, bụzịkwa ọkaibe nke onwe ha ugbua. 
Lee ụfọdụ ụmụ Afrịka aha ha na-ewu ewu ugbua dịka aha nna ha si wuo ewu n'oge gboo: Jordan Ayew, Andre Ayew, na nna ha bụ Abedi 'Pele' Ayew, n'afọ 2011 oge Andre newtara nturuugo BBC dịka ọkaibe n'Afrịka Andre Ayew na nwanne ya nwoke bụ Jordan bụ Abedi Ayew onye e ji Abedi Pele mara. 
Abedi bụ onye a na-ahụta dịka ọkaibe n'egwuregwu bọọlụ n'Afrịka n'ihi ike ọ kpara oge ọ nọchitere anya mba ya bụ Ghana malite n'afọ 1982 ruo 1998. 
O so na otu ndị Ghana buliri iko mba Afrịka nke afọ 1982, mana ọ gbaghị iko mba ụwa ọbụla tupu ọ laa ezumike. 
Ụmụ ya atọ bụ Andre, Jordan na Rahim bụcha ndị ọgba bọọlụ, mana ọ bụ Andre na Jordan ka a kacha anụ aha ha. 
Na Disemba 2011, Andre Ayew nwetara nturuugo onye kacha agba bọọlụ n'Afrịka nke BBC na-enye; nna ya bụ Abedi ritekwara nturuugo a n'afọ 1991. 
Ugbua, Andre na-agbara otu bọọlụ Al Sadd nke mba Qatar ebe Jordan nọ n'otu bọọlụ Crystal Palace nke mba England. 
Nwa amadị a agbakwaala asọmpi 72 maka mba ya bụ Gabon ma nye goolu 30 tupu ọ laa ezumike ịgbara mba ya bọọlụ n'ọnwa Mee afọ 2022. 
Nna ya bụ Pierre-François Aubameyang gbwakwaara mba Gabon bọọlụ malite na 1985 ruo 1998. 
O so mba Gabon gaa asọmpi iko mba Afrịka nke afọ 1994 (ebe ọ bụ kaptịn) nakwa nke 1996, mana o bughị iko bụla tupu ọ laa ezumike. 
Aubameyang nke okenye gbakwaara otu bọọlụ Stade Lavallois na Le Havre nke mba France. 
Roger Lukaku gbara bọọlụ n'otu egwu KV Oostende, KV Mechelen na Germinal Ekeren nke mba Belgium tupu ọ laa ezumike n'afọ 1999. 
Romelu Lukaku na-agbara mba Belgium ugbua ma bụrụ onye kacha nye goolu n'otu bọọlụ mba ahụ, dịka o nyerela goolu 68. 
Nwanne ya nwoke bụ Jordan Lukaku na-agbakwa bọọlụ n'otu SD Ponferradina nke mba Spain. 
Mana otu ihe George Weah na-emenwughị bụ ịga asọmpi iko mba ụwa. 
N'afọ 2022, nwa ya bụ Timothy Weah mere ihe ahụ nna ya emenwughị dịka o so mba USA gaa asọmpi iko mba ụwa na Qatar. 
Tupu o sonye otu bọọlụ nke USA, Timothy Weah nwere ohere ịgbara mba anọ bọọlụ: Amerịka - ebe a mụrụ ya, Liberia - obodo nna ya, Jamaica - obodo nne ya, na France obodo ebe ọ nọ kamgbe ọ dị afọ 14. 
Na Qatar 2022, Timothy nyere goolu n'asọmpi USA na Wales, nke bụ goolu mbụ ọ na-enye n'asọmpi Iko Mba ụwa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Football Scout/Twitter Aha nwa ntoroọbịa bụ Carney Chukwuemeka na-ada ebe niile na soshal midịa dịka ndị Chelsea na otu Manchester City zutere onwe ha n'ụbọchị Tọọzde. 
Agbanyeghị na Mancity ji otu ọkpụ goolu asataghị nchancha merie Chelsea, etu Chukwuemeka onye na-agbara ndị Chelsea bọolụ siri gbaa mbọ na ya bụ asọmpị nyere ndị mmadụ obi ụtọ. 
Agbanyeghị na osoghị bido ya bụ asọmpị, ihe mgbanwe gosiri dịka ewebatara ya. 
Ọtụtụ ndị mmadụ na-ekwu ka etinye ya site na mbido mgbe ọzọ Chelsea ga-enwe asọmpị. 
CFC-Blues kwuru sị, " Achọrọ ịhu nwa amadị a ọzọ , etu o siri gbaa bọọlụ masịrị m". 
Carney Chukwuemeka nọ n'egwu n'abalị a, etu o siri gbaa bọọlụ masịrị m. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a bụ iko mbaụwa nke mbụ Messi na-ebuli, ma bụrụkwa nke mbụ Ajentịna na-ebu kamgbe afọ 36 gara aga. 
Mana tupu Messi ebulie iko ahụ, Emir nke Qatar bụ Sheikh Tamim bin Hamad Al Thani yinyere ya otu uwe ojii e jiri ọlaedo gbaa ya gburugburu. 
Ọtụtụ mmadụ na-ajụ ihe ya bụ uwe ojii pụtara nakwa ihe mere e ji yinye ya Messi. 
Hassan Al Thawadi,  bụ odeakwụkwọ nke otu haziri Iko Mbaụwa nke afọ 2022, kọwara aha uwe ojii ahụ n'asụsụ Arabic bụ 'Bisht'. 
"Ọ bụ uwe pụrụ iche a na-eyi n'oge mme. 
Ihe e ji yinye Messi uwe ahụ bụ iji kwanyere ya ugwu na mmeri ya," Al-Thawadi kọwara. 
"Iko Mbaụwa bụ ohere anyị nwere iji gosi ụwa niile omenala ndị Arab nakwa okpukperechi Muslim. 
Ọ bụghị naanị maka mba Qatar. 
Ọ bụ iji gosi aṅụrị jupụtara na mpaghara anyị niile." Ebe foto si, Getty Images Otu onye mgbasaozi na mba Ireland aha ya bụ Jonny Ward kwuru na iyinye Messi uweojii nke mechiri akara uwe ya bụ 10, bụ nnukwu ihe mkparị. 
Onye ọzọ aha ya bụ Baluma na Twitter dere sị: "Uwe ojii ahụ bụ otu ihe mebiri ihe niile dịka Messi buliri iko mba ụwa". 
Adi Shah dere sị: "Onwere onye ga-ewepụ uweojii a n'ahụ Messi na foto a?" Mana enwekwara ndị dere na uwe ojii ahụ bụ nkwanye ugwu, ọ bụghị mkparị. 
Firas Abu bụ onyeisi ụlọọrụ ntaakụkọ Arabic 21, kwuru na "ọ bụ ndị ntaakụkọ si mpaghara Ndịda na-akatọ onyinye Bisht nke e nyere Messi." Onye ọzọ bụ Mohammed Mutahir Ali kwuru na ọtụtụ ndị mmadụ na-achọ ụzọ ha ga-esi na-akatọ Qatar. 
Cheta na Lionel Messi nwetakwara nturuugo nke onye kacha gbaa bọọlụ n'asọmpi iko mba ụwa 2022. 
Mbappe natara nturuugo onye kacha nye goolu (goolu asatọ), ebe Emiliano Martinez nke Ajentịna nwetara nturuugo onye ochee bọọlụ kacha mee ọfụma. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 France riri ụfọdụ penariti ha nke nyere Argentina ohere imere. 
 Mkpu na ọṅụ na-akpọtụ n'akụkụ ụwa niile dịka a na-efe ọkọlọ mba Argentina ebe niile. 
Ụwa niile kpụ aha Messi n’ọnụ ugbua dịka o mere ihe dịka dike n’egwu ikpeazụ a. 
  Kylian Mbappé tara ahịhịa gbara ọkụ dịka mbuli iko mbaụwa 2022 mere ya ọ nọ nso eru aka. 
 Otu na-elekọta egwu bọọlụ ụwa bụ Fifa zipụtara ozi n'akara Twitter ha kwuo na nke a bụ 'egwu ikpeazụ n'iko mbaụwa kacha ibe ya'. 
 Nke a na-abịa dịka otu a ejighi ọchị n'ihu gbaa ya bụ asọmpị. 
 Argentina agbanyela goolu atọ ebe France gbanyere abụọ. 
Anya ụwa na-ele ịma onye ga-ebuli iko mbaụwa 2022 a ugbua. 
 N’elekere 81 nke egwu a chi ọkụ, France ji otu goolu ọzọ chara acha zaghachi mba Argentina. 
 Kylian Mbappé gbanyere penariti tinyere ha na mba France ndị jibu goolu abụọ malite igosi ha nkarị na nhata nha tupu Messi e mecha saa ya n'oge mgbanwụnye etinyere  Ebe foto si, Getty Images Lionel Messi na Anghhel Di Maria gbanyere mba Argentina otu goolu otu goolu ebe Kylian Mbappe kwụrụ ụdọ ma gbaa isi akwara gbanyere France goolu abụọ chara acha. 
 Mkpu na-akpọtụ n’ime ama egwuregwu Lusail nke mba Qatar dịka enyi abụọ na-asọkọta mpị ọnụ ebe ahụ. 
 N’egwu ikpeazụ nke asọmpị ikomba ụwa 2022 a, ndị egwu bọọlụ mba France nakwa nke ndị mba Argentina eforola ntutu taa ịhụ na ha abaghị aka laa. 
 Ajentịna na Fransị ga-ezute n'asọmpi ikpeazụ nke iko mbaụwa 2022 Asọmpi ikpeazụ nke iko mbaụwa, Qatar 2022, nke dị n'etiti mba France na Argentina, dịzị ka ọ dị n'etiti Kylian Mbappe na Lionel Messi. 
Otu n'ime ha ka na-amalite ndụ amalite dịka ọgba bọolụ, onye nke ọzọ na-akwadozi ịla ezumike. 
Otu ka a na-ele anya na ọ ga-abụ ọkaibe n'egwuregwu bọọlụ n'ọdịnihu, mana onye nke ọzọ ka ụfọdụ na-ekwu na ọ bụ ya kacha bụrụ ọkaibe kamgbe egwuregwu bọolụ malitere. 
Otu ebuolarị iko mbaụwa nke mbụ ya, na-achọ nke abụọ, onye nke ọzọ na-arịọ chi ya ka aka ya metụ n'iko ọlaedo a, ọbụladị otu ugboro tupu ọ wụsa ọwa. 
Mana n'elekere anọ nke ehihie taa bụ Disemba 18, ka ya bụ ekeremgba ga-amalite, onye ga-eturu ugo? Oge ikpeazụ Ajentịna buliri iko mba ụwa bụ afọ iri atọ na isii gara aga; amụbeghị Lionel Messi oge ahụ. 
Mana ugbua, anya mmadụ niile dị n'isi nwa amadị a dị afọ 35 ka o lụọ ọgụ ka dike ma nye mba ya mmeri. 
Nke a bụ nke ugboro abụọ Messi na Ajentịna na-eru agba ikpeazụ nke iko mbaụwa, dịka ha rukwara ya n'afọ 2014 na mba Brazil, mana mba Jamani ji otu ọkpụ goolu merie ha. 
N'asọmpi nke afọ a, Messi enyelarị goolu ise, ma sorokwa na ndị nwereike irite nturuugo onye kacha gbaa bọolụ, mana onye ọbụla ma na naanị nke ahụ agaghị eju ya afọ. 
Emiliano Martinez bụ ochee bọọlụ ndị Ajentịna kwuru na obi ha siri ha ike. 
"Ọtụtụ na-ekwu na ọ bụ Fransị ga-emeri, mana obi siri anyị ike n'ihi na anyị nwere ọkaibe n'ịgba bọọlụ n'ụwa niile," Martinez kwuru. 
"Ọ bụrụ na anyị gbaa azụ nke ọma, anyị nwere ezigbo ohere ibuli iko a. 
Ọrịa oyi amaghị ebe o si emetụtala ụfọdụ ndị ọgba bọọlụ mba Fransị dịka ha na-akwado maka asọmpi ikpeazụ a. 
Ndị dịka Adrien Rabiot, Dayot Upamenco na Kingsley Coman dachara n'ọrịa. 
"Anyị na-agba mbọ ka ya bụ nje ghara ifesa onye ọbụla, Didier Deschamps, bụ onye nkuzi bọọlụ ndị Fransị kwuru. 
Anya niile dị n'ebe Kylian Mbappe nọ, nwa amadị na-ka dị naanị afọ 23 mana ọ bụrụla aha onye ọbụla ma nke ọma n'egwuregwu bọọlụ n'ụwa niile. 
Mbappe enyekwala goolu ise, ma nyekwa ndị ọzọ bọọlụ ha ji nye goolu ugboro abụọ n'asọmpi iko mba ụwa nke afo a. 
Chetakwa na o so mba Fransị wee bulie iko mba ụwa nke afọ 2018 na Rọshịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'ezie, onwebeghị asọmpi iko mbaụwa maara Afrịka mma karịa nke afọ a. 
Morocco mechapụrụ Afrịka ihere n'ihu dịka ha bụụrụ mba Afrịka mbụ ga-eru n'agba nke 'semifinal' kamgbe iko mba ụwa malitere. 
N'aka nke ọzọ ndị 'Super Eagles' nke Naịjirịa etozughị isonye na ya bụ asọmpi ma ya fọkwa ịgafe n'agba nke mbụ. 
Mba Afrịka ndị ọzọ sonyere n'iko mba ụwa nke Fifa 2022 gụnyere, Cameroon, Ghana, Senegal na Tunisia. 
Iji ruo n'agba nke 'semifinal', Morocco - nọ n'ọkwa 22 na ngụkọ Fifa - meriri mba ndị bụ ọkaibe n'egwuregwu bọọlụ dịka Belgium, Spain na Portugal, ndị nọ n'ọkwa 2, 7 na 9 n'otu n'otu na ngụkọ Fifa. 
Nke a mere ka ndị mmadụ na-ajụ sị gịnị ka Morocco mere n'otu bọọlụ ha nke kpatara ha ji mee nke ọma otu a na Qatar 2022, gịnị kwanụ ka mba dịka Naịjirịa nwereike ịmụta n'aka Morocco? Ebe foto si, Getty Images Walid Regragui ritere nturuugo onye nkuzi bụ ọkaibe n'Afrịka n'afọ 2022 N'ọnwa Ọgọst afọ a ka ndị nhazi egwuregwu bọọlụ na mba Moroko họọrọ Walid Regragui dịka onye nkuzi otu bọọlụ mba ahụ. 
Ndị mmadụ chere na Moroko ga-ahọrọ onye si mba Yurop, mana ha họọrọ Regragui n'ihi na ha chọpụtara na ọ ma ọrụ. 
Tupu Regragui abụrụ onye nkuzi otu bọọlụ Moroko, ọ bụ ya duuru otu bọọlụ Wydad AC nke dị na Casablanca, Moroko, wee bulie iko 'CAF Champions League' n'ọnwa Mee afọ a. 
Ọ bụkwa ya ritere nturu ugo onye nkuzi bọọlụ bụ ọkaibe n'Afrịka n'afọ 2022. 
Regragui gbara bọọlụ na Toulouse (Fransị) na Racing Santander (Spen) tupu ọ malite nkuzi bọọlụ. 
Nke a bụ otu ihe ndị nhazi bọọlụ na Naịjirịa kwesịrị ịmụta: iwepu wuruwuru n'akụkụ ma nye onye kacha mara ọrụ ya bụ ọrụ. 
Otu n'ime ndị bọọlụ Moroko ugbua bụ Nayef Aguerd, nwetara ọzụzụ n'ụlọ mmụta a. 
Ọ bụkwa n'ụlọ mmụta a ka e si họpụta ndị nọchitere anya Moroko n'asọmpi iko mbaụwa ụmụnwaanyị ndị erubeghi afọ 17 n'ọnwa Ọktoba 2022, ebe ha meriri ndị India, mana ga agafeghị agba nke mbụ. 
N'afọ 2020 Moroko meriri asọmpi iko mba Afrịka Futsal, ma sonyekwa n'iko mba ụwa Futsal nke afọ 2021, ebe ha meriri mba Solomon Islands (6-0), merie Venezuela (3-2), tupu Brazil agbapụ ha (1-0) n'agba nke quaterfinal. 
Naịjirịa enweghị ọbụladị otu ụlọ mmụta egwuregwu bọọlụ nke gọọmentị hibere maka ịzụlite ndị na-eto eto na ya bụ egwuregwu. 
Ọ bụ eziokwu na e nwere ọtụtụ ụlọ ọzụzụ dị otu a na-abụghị nke gọọmentị hibere, mana ndị ma maka egwuregwu na Naịjirịa ekwuola ugboro ugboao na ụlọ mmụta ndị a anaghị enweta nkwado dịka o kwesịrị. 
Ọtụtụ na-ekwu na ọ bụ nke a so adọghachi aka elekere Naịjirịa azụ na ya bụ egwuregwu. 
N'afọ 2018, onye ntaakụkọ mba Ghana bụ Anas Aremeyaw setere otu onye nkuzi bọọlụ Naịjirịa aha ya bụ Salisu Yusuf ebe ọ naara aka azụ $750 iji họrọ ụfọdụ ndị n'asọmpi. 
Nke a mere ka a kwụsịtụ ya ọrụ ruo otu afọ ma daa ya nha $5000. 
Mana ka afọ olemole gachara, otu 'Nigeria Football Federation' nyekwara Yusuf ọrụ dịka osote onye nkuzi ndị 'Super Eagles'. 
Ọtụtụ na-ekwu na enweghị ndidi so n'ihe na-aghasa otu bọọlụ 'Super Eagles' nke Naịjirịa. 
Iji maa atụ, Stephen Keshi larala mmụọ bụ onye nkuzi ndị 'Super Eagles' oge ha buliri iko mba Afrịka na 2013. 
Ọ bụkwa ya duuru Naịjirịa n'itozu oke maka iko mba ụwa nke afọ 2014, mana dịka a gbapụrụ Naịjirịa n'agba nke abụọ asọmpi ahụ, ndị NFF chụrụ ya n'ọrụ. 
Onyeisiala Goodluck Jonathan tinyere ọnụ n'okwu ahụ, nke mere ka a kpọghachi Keshi azụ, mana a chụkwara ya ọzọ na 2015. 
Ọtụtụ ndị ma anya egwuregwu bọọlụ na-ekwu na agaraghị ịchụ Keshi n'ọrụ, n'ihi na ọ ma ọrụ ya nke ọma. 
Tammy Danagogo bụbu Mịnịsta egwuregwu na Naịjirịa kwuru na ịchụ Keshi n'ọrụ na 2015 bụ nzọhie ụkwụ. 
Naịjirịa sobu na mba e ji eme ọnụ n'egwuregwu bọọlụ n'Afrịka, mana ọ dịghịzi etu ahụ ugbua. 
Ọ dị mkpa ka ndị nhazi bọọlụ Naịjirịa jiri ehihie chọwa ewu ojii ugbua tupu chi ejie. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
M﻿aka ụfọdụ ndị a ma ama n'egwuregwu bọọlụ, nke a ga-abụ nke ikpeazụ ha ga-esonye n'asọmpi a tupu ha alaa ezumike nka. 
N'ihi nke a, ajụjụ ọtụtụ na-ajụ bụ, "kedụ onye n'ime ndị a ama ama ga-ebuli iko mba ụwa nke afọ 2022 tupu ọ na-awụsa ọwa n'ịgba bọọlụ"? L﻿ee ụfọdụ ndị ọgba bọọlụ ga-efere ụwa 'bye bye' na Qatar 2022: Ebe foto si, Getty Images M﻿gbagha adịghị ya na nke a ga-abụrịrị asọmpi iko mba ụwa nke ikpeazụ Ronaldo ga-eso mba ya bụ Pọtụgal gbaa, tupu ọ kwụsị ịgba bọọlụ. 
O﻿ge ọzọ a ga-enwe asọmpi iko mba ụwa na 2026, Ronaldo ga-adị afọ 41, mgbe ahụ ike agaghịkwa adị ya ịgba bọọlụ dịka o si eme ugbua. 
I﻿ko mba ụwa nke afọ a ga-abụ nke ugboro ise Ronaldo na-esonye na ya; ọ gbaala asọmpi 19 ma nye goolu 15 n'asọmpi iko mba ụwa, mana ngụkọta goolu niile o nyerela dịka ọgba bọọlụ akarịala 700. 
Ọ﻿ bụrụ na Messi nyere Ajentịna aka bulie iko mba ụwa nke afọ 2022 na Qatar, onweghị onye ga-agbagha na ọ bụrụla ọkaibe n'egwuregwu bọọlụ n'ụwa niile. 
Dịka Ronaldo, nke a bụkwa iko mba ụwa nke ise Messi ga-esonye na ya; o kwukwaala na ọ ga-abụ nke ikpeazụ ya. 
N﻿a 2014, ọ fọdụrụ obere ka Messi bulie iko mba ụwa, mana Germany ji otu ọkpụ goolu merie Ajentịna n'asọmpi ikpeazụ. 
Ọ﻿tụtụ ndị nkwado Messi na-enwe nchekwube na ọ ga-eji iko mba ụwa nke afọ 2022 wee laa ezumike nka. 
M﻿essi ga-adị afọ 39 n'afọ 2026, o kwukwaala na nke a ga-abụ iko mba ụwa nke ikpeazụ ya. 
N﻿wa amadị a agbaarala otu bọọlụ dị icheiche dịka Borussia Dortmund, Bayern Munich na Barcelona; o nyekwala goolu karịrị 500 kamgbe ọ malitere ịgba bọọlụ. 
Ọ﻿ gbaarala mba ya bụ Poland bọọlụ ugboro 134 ma nyere ha goolu 76. 
A﻿ na-atụ anya na Qatar 2022 bụ asompi iko mba ụwa nke ikpeazụ ha ga-agbara mba ha bụ Uruguay tupu ha awụsa ọwa. 
H﻿a abụọ na-agba ihu, ma bụrụkwa ndị nyerela mba ha ọtụtụ goolu n'egwuregwu bọọlụ. 
Q﻿atar 2022 ga-abụ iko mba ụwa nke anọ ha abụọ na-agbara Uruguay. 
S﻿uarez gbaara otu Liverpool, Barcelona nakwa Atletico Madrid, ebe Cavani gbara na Napoli, PSG, na Manchester United. 
O﻿tu ihe a ga-eji cheta Suarez n'asọmpi iko mba ụwa bụ oge o ji aka kụpụ bọọlụ na-achọ ịbanye na goolu, n'asọmpi Uruguay na Ghana, n'iko mbaụwa nke 2010 na Saụt Afrịka. 
E﻿ nyere Suarez 'red card' maka nke a, mana Asamoah Gyan gbafuru penariti so ya n'azụ, nke mere Ghana ji pụọ na ya bụ asọmpi. 
Benzema esoghi n'otu Fransị ndị buru iko mba ụwa n'afọ 2018, n'ihi ebubo gbasara onyonyo aramara e boro ya n'oge ahụ nke mere e ji gụpụ ya. 
Mana na nke ugbua, Benzema, onye a họpụtara dịka onye kacha agba bọọlụ n'ụwa n'afọ 2022, ga-enwe olileanya ibuli iko mba ụwa otu ugboro tupu ọ wụsa ọwa. 
O﻿ so mba Germany bulie iko mba ụwa nke afọ 2014, mana ọ ga-adị afọ 40 na 2026. 
A na-atụ anya na nke a nwereike ịbụ iko mba ụwa ikpeazụ Neuer ga-agba, mana ụfọdụ na-ekwu na o nwekwara ike isonye n'asọmpi a, maka na enweela ndị ochee bọọlụ isii gbarala iko mba ụwa oge ha gaferela afọ 40. 
A﻿ na-atụ anya na Modric agaghị abịazi iko mba ụwa ọzọ maka na ọ ga-adị afọ 41 n'afọ 2026. 
M﻿dric agbaarala otu Real Madrid bọọlụ ihe karịrị ugboro 400, ma bukwaa ọtụtụ iko. 
B﻿ale dị afọ 33 ugbua, nke bụ na ọ ga-adị 37 mgbe a ga-enwe iko mba ụwa ọzọ na 2026, mana ike ya n'ịgba bọọlụ na-agbadazi agbada. 
Ọ﻿zọkwa bụ na nke a bụ iko mba ụwa nke mbụ mba Wales na-etozu isonye na ya kamgbe afọ 1958, nke mere ka ọtụtụ na-ekwu na amabeghị mgbe ha nwereike itozu isonye n'iko mba ụwa ọzọ ma Qatar 2022 gachaa. 
B﻿usquets so n'otu bọọlụ mba Spen nke buliri iko mbaụwa na Saụt Afrịka na 2010. 
O﻿ so na ndị ọkaibe n'ịgba etiti n'egwuregwu bọọlụ n'ụwa niile, mana ọ dị afọ 34 ugbua, ike ya adịghịkwa etu ọ dịbu, nke pụtara na o nwere ike ịwụsa ọwa tupu afọ 2026. 
Neymar da Silva Santos Júnior Neymar da Silva Santos Junior bụkwa onye ọzọ a ma ama n'egwuregwu bọọlụ nwereike ịwụsa ọwa tupu asọmpi iko mba ụwa nke afọ 2026. 
"﻿Ana m eche na nke a bụ iko mba ụwa nke ikpeazụ m ga-agba," Neymar gwara ndị ntaakụkọ n'afọ gara aga. 
Mana o mechara kwuo na nke ahụ abụchaghị ihe o bu n'uche. 
N﻿eymar dị afọ 30 ugbua, nke pụtara na ọ bụrụ na ọ chọọ, ma gbasie mbọ ike, o nwereike iso gbaa asọmpi nke afọ 2026 ga-adị na mba Amerịka, Kanada na Meziko. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
O﻿tu bọọlụ Naịjirịa bụ 'Super Eagles' etozughị iso n'asọmpi a mana ọtụtụ ụmụafọ Naịjirịa ga-eso gbaara mba ha dị icheiche. 
L﻿ee ụfọdụ n'ime ha: Ebe foto si, Bukayosaka87/Instagram B﻿ukayo Saka, dị afọ 21, na-agbara otu bọọlụ Arsenal nke mba Briten. 
 Nne na nna ya bụ Adenike na Yomi Saka bụ ndị Naịjirịa, mana ha mụrụ Bukayo n'obodo Ealing, na mpaghara 'Greater London'. 
Saka nwetara nturuugo dịka nwa afọ mba England kacha gbaa bọọlụ nke ọma ﻿ n'afọ 2021. 
A﻿ na-atụ anya na Saka ga-achake ka kpakpando n'asọmpi Iko Mba ụwa nke a. 
S﻿aka agaghị abụ nwa afọ Naịjirịa mbụ na-agbara mba England bọọlụ, ndị ọzọ gụnyere Fikayo Tomori (AC Milan), Tammy Abaraham (AS Roma), wdg. 
Ọ﻿ dị afọ 22. 
Ọ gbakwaarala oggogo U15, U17, na U19 nke mba Switzerland. 
N﻿na ya bụ onye Igbo ebe nne ya bụ onye Switzerland. 
O﻿kafor agbaarala mba Switzerland bọọlụ ugboro asatọ ma nye otu goolu. 
N﻿wa okorobịa a dị afọ 27 ugbua na-agbara otu bọọlụ Manchester City nke mba England. 
N﻿na ya bụ onye Naịjirịa ebe nne ya bụ onye mba Switzerland. 
Ọ﻿ gbaara mba Switzerland bọọlụ ugboro 42 ma nye otu goolu dịka ọ bụ onye na-agba azụ. 
O﻿tu ihe ọzọ pụrụ iche na ndụ Akanji bụ na isi ya na-aghọ nkọ na mgbakọ na mwepụ, maọbụ 'arithmetic' na bekee. 
I﻿ke Ugbo gbaara mba England n'ogoogo nke U17 na U20, tupu ọ họrọ mba Canada. 
Ọ﻿ gbaarala otu bọọlụ Chelsea (England); Genk (Belgium); na Troyes (France) bụ ebe ọ nọ ugbua. 
N﻿'ọnwa Septemba afọ 2021, Ike Ugbo kwuru na ya ahọrọla ịgbara Naịjirịa bọọlụ, mana ọ tụrụ ndị mmadụ n'anya mgbe ọ tụgharịrị ma kwuo na ọ bụ Canada ka ọ ga-agbara bọọlụ. 
Adeyemi﻿ na-agbara mba Germany bọọlụ, n'agbanyeghị na o nwere ikiki ịgbara Naịjirịa maọbụ Romania ma ọ bụrụ na ọ chọrọ. 
Ka ọ dị ugbua, Adeyemi na-agbara otu Red Bull Salzburg dị na mba Austria. 
Ọ﻿ dị afọ 20. 
A﻿dekugbe na-agbara otu bọọlụ Hatayspor nke mba Turkey; ọ na-agba azụ. 
Ọ﻿ gbaarala mba Canada n'ogoogo U-18 na U-20. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Asọmpi egwuregwu bọọlụ Iko Mbaụwa nke ụmụnwoke bụ FIFA World Cup 2022 ga-ebiri ọkụ n'ụbọchị Sọnde 20 Nọvemba 2022 ma kwụsị n'ụbọchị 18 Disemba 2022. 
Nke a ga-abụ nke ugboro iri abụọ na abụọ a ga-agba asọmpi a kamgbe ọ malitere ma bụrụ nke mbụ a ga-agba ya na mba ndị Arab. 
Mba iri atọ na abụọ ndị tozuruoke ga-awuchi na mba Qatar maka asọmpi a ga-akpụ ọkụ n'ọnụ. 
 Asọmpi a na-abụkaarị n'ọnwa Juun mana n'ihi oge okpomọkụ dị na mba Qatar, e buru ya bịawa n'ọnwa Nọvemba afọ 2022. 
Akwụkwọ ozi Fifa agbaala ama na Briten ga-ezute mba Amerịka ebe mba Mexico ga ezute mba Argentina n'asọmpị iko mbaụwa 2022. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka ntuliaka ọkwa ọchịchị dị iche iche na Naịjirịa ga-ebiri ọkụ n’afọ 2023, ọ dịzi ka a ga-asị na ọtụtụ ụmụafọ Naịjirịa mụzi anya dịka azụ. 
Nke a bụ maka etu ha si eso okwu banyere ntuliaka nke afọ 2023 site n’ịgbata akwụkwọ ikike e ji atụ vootu. 
Mana o nwere ụfọdụ ihe si n’aka ụlọọrụ ntuliaka bụ Independent National Electoral Commission (INEC) nke na-agbagwoju anya. 
Nke a mere ụfọdụ ụmụafọ Naịjirịa ji enwe obi abụọ n’ebe INEC nọ, na-ajụ ma “ha nwere ugwu ịhazi ntuliaka afọ 2023?” 1. 
Ndebanye aha ndị erughi afọ ịtụ vootu Ọtụtụ akụkọ na foto na-efegharị na soshal midia na-ekwu na a chọpụtara ọtụtụ aha ndị na-erughi afọ ịtụ vootu n’ime akwụkwọ ụlọọrụ Inec. 
Akụkọ kwuru na ndị e debanyere aha ndị a dịka a malitere ndebanye aha ndị ga-atụ vootu ma sị na ọ bụ na mpaghara Ugwu nke Naịjirịa ka ọ kachasị njọ. 
Ọtụtụ katọrọ nke a ma kwuo na obi esighi ha ike n’ebe ụlọọrụ Inec maka nhazi ntuliaka afọ 2023. 
Mana ụlọọrụ Inec wepụtara ozi ma kwuo na ha ga-enyoba anya ebe mmiri si banye n’opi ụgbọghọrọ ma taa ndị ọrụ ha aka ha dị na ahụhụ. 
Ndebanye aha ndị na-abụghị ndị Naịjirịa Ihe ọzọ mere ndị mmadụ ji enyo ụlọọrụ Inec enyo bụ maka akụkọ pụtara n’izu ole na ole gara aga nke kwuru na aha ndị na-abụghi ndị Naịjirịa dị n’akwụkwọ ikike ịtụ vootu. 
Nke a na-abịa dịka otu a kpọrọ ‘Coalition of United Political Parties’ boro ebubo na a chọpụtara aha aha adigboroja n’akwụkwọ ndebanye aha ikike ịtụ vootu. 
Ọnụ na-ekwuru otu a bụ Ikenga Ugochinyere gbara ama a ma kwuo na ọ kachasị na mpaghara Omuma Imo steeti nke ọ kpọrọ ‘ọmụma magic’. 
Ụlọorụ Inec site n’ọnụ onyeisi ha bụ Mahmood Yakubu sị na ha chọpụtara aha adịgboroja karịrị nde abụọ (2.7million) n’akwụkwọ ha ma chọpụtakwa ndị ọrụ mmadụ iri abụọ na atọ aka ha dị na ya. 
Ọ gara n’ihu kwu na ha ekpochapụla aha adịgboroja ndị a,e ebe a ga-ata ndị aka ha dị na ya ahụhụ. 
Nchọpụta akwụkwọ ikike ịtụ vootu (PVC) n’ebe ndị dị aṅaa Ugboro ugboro ndị mmadụ zipụtara ozi etu ha siri chọpụta maọbụ hụ akwụkwọ ikike ịtụ vootu bụ ‘Permanent Voters Card’ (PVC) n’ebe ndị dị aṅaa. 
 N’ọnwa Julaị nke afọ a, ihe onyonyo a sị si Imo steeti pụta gosiri ka ndị mmadụ gbakọrọ na-egwupụta PVC ọtụtụ ndị mmadụ n’ala. 
 Ọnụ na-ekwuru Inec bụ Festus Okoye kwuru na ha ga-eme nnyocha n’okwu a dịka a sị na ebe a hụrụ PVC ndị a bụ n’akụkọ ụlọ otu onye a sị nwere agba n’ọchịchị nke a na-ekwupụtaghị aha ya. 
 N’otu ọnwa ahụ, akụkọ pụtara na otu ndị nche hụrụ ọtụtụ PVC ndị mmadụ ngụkọ ya ruru 320 n’ime akpa tọgbọọ n’ala n’ime otu ụlọ arụchabeghị arụcha na Bayelsa steeti. 
 A sị o mere n’okporoụzọ AIT-Elebele. 
Onye ọrụ Inec na steeti ahụ bụ Okop Umobong gbara ama na ya bụ akwụkwọ ikike ịtụ vootu bụ nke ndị mmadụ n’ezie ma kọwaa na ha ga-ebuga ya n’ime ụlọọrụ ha bụ ebe ọ kwesiri ịdị ma kwuo na ha ga-amalịte nnyocha ima etu ha siri banye ụlọ ahụ. 
 A na-eche ka anụ ozi Inec n’okwu nnyocha ha merela na nchọpụta PVC ndị a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka ntuliaka onyeisiala Naịjirịa na-akpụdebe nso, ọ dị oke mkpa na ndị mmadụ ma ka ha ga-esi nweta mpempe akwụkwọ rọba Bekee kpọrọ "Permanent Voters Card (PVC)" nke ga-enyere ha aka isonye na ntuliaka a ga-eme n'afọ 2023. 
Nke a dị mkpa makana ndị ka gbachara afọ iri na asatọ (18) ọhụrụ a, ndị PVC ha gbajiri maọbụ ndị nke ha furu efu, ga-enwe ohere inweta. 
Ụlọọrụ na-ahụ maka ntuliaka na Naịjiria bụ Independent National Electoral Commission (Inec), emeghelarị ụzọ maka ndị dị otu a, kemgbe ọnwa Juun 2021 maka ịgbata akwụkwọ ikike a dị oke mkpa. 
Etu ị ga-esi kwado onwe gị maka ntuliaka Ha wepụtakwara usoro e ji agbata ya bụ akwụkwọ ikike. 
Onye mehiere aka mgbe ọ nwetachagoro PVC ya nwekwara ike ịdegharị ya "online", maọbụ onye chọrọ ịgafere obodo ọzọ chọrọ itu vootu n'obi ọhụrụ ya ga-emekwa otu ahụ. 
Mgbe ị mechara nke "Online", ihe ọzọ bụ iwere mbiputa ya gawa n'ụlọọrụ ndị Inec. 
 Ndị Inec ga-ewerezi ya bụ akwụkwọ ma nye ya mpempe akwụkwọ nke ha kpọrọ "Temporary Voters Card". 
Inec dọrọ aka na ntị ka ndị mmadụ ghara idebanye aha ugboro abụọ n'ọbaozi ndị Inec, maọbụ kpota PVC adịgboroja maka na ime otu a nwereike ibutere onye ahụ ịga mkpọrọ. 
PVC bụ nke Bekee kpọrọ Permanent Voters Card. 
Mpempe akwụkwọ rọba a bụ akwụkwọ ikike gọomentị na-enye iji tụọ vootu na ntuliaka na Naịjirịa. 
O nwere edemede maka ihe niile onye ji ya nwere; aha, nkọwa onye ahụ na ihe ndị ọzọ. 
Ọ bụ akụrungwa 'card reader' ka e ji agụta ihe dị na ya tupu e jiri ya tụọ vootu. 
Odeakwụkwọ mgbasa ozi ndị Inec bụ Rotimi Oyekanmi, sị na PVC anaghị agba ụka ọbụla. 
Oyekanmi dere na Twitter ya n'ụbọchị Wenezde, 19 nke ọnwa Jenụwarị 2022, na PVC nke Inec na-enye anaghị agba ụka ọbụla. 
PVC adịgboroja Ọ sị na "ọ bụrụhaala na akara nchekwa ya e dere na ya ehichabeghị, ọ ka dị ire". 
Ajụjụ ma PVC ọ na-emebi emebi malitere mgbe Bola Ahmed Tinubu bụ onye ndu ndị pati nọ n'ọchịchị ugbua, All Progressive Congress (APC), pụtara tie mkpu na-asị "ha agaghị agwa gị n'oge... 
PVC unu agbaala ụka". 
O kwuru ihe ndị a n'ọgbakọ ụmụnwaanyị ndị APC, n'ụbọchị Wenezde, n'Abuja. 
Rahman kwuru na ọ bụ ọnụ ka Tinubu kwughiere, na ihe ọnyeisi ya chọbụru ikwu bụ ka "ndị mmadụ gbaa mbọ gaa hụ na PVC ha tozuru etozu". 
Rahman sị "Tinubu arịọlarị mgbaghara maka ya bụ ihe o kwuru, na-ekwu na o wutere ya maka ya bụ okwu nduhie o kwuru". 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Igwe BVAS bụ Bimodial Voting Accreditation System (BVAS) e ji edenye aha na njirimara ndị pụtara ịtụ vootu BVAS bụ Bimodial Voting Accreditation System (BVAS) bụkwa akụrụngwa ọhụrụ ụlọọrụ Inec na-ahazị ntuliaka na Naịjirịa wepụtara e ji mee ntụliaka ọkwa Gọvanọ Anambra steeti. 
 Ntụlịaka ahụ nke mere n'ụbochị 6 nke ọnwa Nọvemba dọtịrị ruo ụbọchị 7 nke ọkwa Nọvemba maka ọgbatuhie ya bụ akụrụngwa butere. 
 Ọ bụ na nzụkọ ndị ntuliaka metụtara na onyeisioche Inec bụ Mahmood Yakubu wepụtara mbụ ma kwuo na-aga eji ya mee ntuliaka Anambra steeti na-abịa. 
 Akụrụngwa BVAS bụ Bimodial Voting Accreditation System (BVAS) Igwe ahụ nwereike ịwepụta aha ndị denyere aha ntuliaka sịte na njirmara mkpisi aka ha nakwa ihu ha. 
Nke a bụ iji kwụsị ndị chọrọ iji Permanent Voter's Card (PVC) onye ọzọ mee nrụrụaka na ntuliaka ọbụla. 
Yakubu kwuru na agaghịzị e ji 'incident form' mee ntuliaka ọzọ n'ihi igwe a. 
Ọ bụkwa naanị ndị denyere aha n'uju ma nwee PVC ha ga-enwe ike ịme ntuliaka a eji BVAS e me. 
Onye ọbụla igwe BVAS bụ Bimodial Voting Accreditation System (BVAS) a chọpụtaghị aha ya agaghị enweike mee ntuliaka nke mere na o butere nsogbu na ntuliaka Anambra steeti dịka igwe ahụ wụrụ ndị mmadụ n'ala. 
Inec na nkọwa ha kwuru na "anyị amalitela nnyocha banyere ihe mere ọtụtụ igwe BVAS ejighi rụ ọrụ taa". 
Igwe BVAS ọtụtụ arụghị ọrụ na ntuliaka ọkwa Gọvanọ Anambra e mere n'ụbọchị 6 ọnwa Nọvemba nke mere ka Inec dọtịkwuo ya rue ụbọchị 7 ọnwa Nọvemba. 
Cheta na ụlọomeiwu ukwu Naịjirịa nyere Inec ikike iji igwe teknụzụ wepụta mpụtara ntuliaka ọbụla a ga-eme na Naịjirịa. 
Mana ha kwuru na Inec ga-anata ikike ọzọ n'aka ụlọọrụ na-ahụ maka mgbasaozi bụ NCC tupu ha enweike mee nke a. 
Anambra Elections 2021: Ihe mere ntụliaka Anambra ji e me n'afọ dị iche karịa ndị ọzọ © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ngalaba na ahụ maka ntuliaka na Naịjirịa bụ Inec ewepụtala ụzọ asaa ị ga-esi tụọ vootu gị n'ụzọ kwesiri. 
Nke a kachasị mkpa n'ihi na ọ bụ ụzọ ị ga-esi tinye anya gị ma hụkwa na ihe niile gara etu o si kwesi. 
Nke ọzọ bụ na ị ga-egosi PVC gị nakwa onwe gị nye onyeisi ndịọrụ ntuliaka ga-anọ ebe ahụ. 
 Ọ ga-agwakwa gị binye aka n'igwe 'card reader' iji mata ma edenyere aha gị n'ụlọ ntuliaka ebe ị nọ. 
Ọ ga-atụpọ aha gị, nyeghachi gị PVC gị ma detụ uhie anaghị eme mgbụcha na mkpịsịaka gị iji gosi na ị tozuru ime ntuliaka. 
Ọ bụrụ na aha gị adịghị n'akwụkwọ ndị ga-eme ntuliaka, agaghị ekwe ka ị mee ntuliaka. 
Ihe anọ Onye ọrụ ya bụ ịchịkọta ntuliaka ahụ ga-ama njirimara, dee ụbọchị ọ bụ ma binye aka n'azụ akwụkwọ ị ga-eji mee ntuliaka nke pụtara "ballot paper" na bekee. 
Ọ ga-alọkọ akwụkwọ ahụ ma nye gị ya gosikwa gị ebe zoro ezo ị ga-anọ mee ntuliaka. 
Ị ga-alọkọ akwụkwọ ballọt ahụ etu onye nchịkọta ntuliaka siri nye gị ya. 
Ihe isii Ebe foto si, Getty Images  Ị ga-esi n'ebe zoro ezo pụta ma tụnyekwa akwụkwọ balọtụ gị n'ime akpati balọtụ n'ihu ọha niile nọ ebe ahụ. 
Ihe asaa Ebe foto si, Getty Images Ị ga-ejiri nwayọ pụọ n'ụlọ ntuliaka ahụ maọbụ ị cheretụ, ọ bụrụ na ị chọrọ ịmata ihe pụtara na ntuliaka ahụ. 
 Matakwa na Inec ga-amado ihe pụtara na ntuliaka ọbụla ebe mmadụ niile nọ n'ụlọ ntuliaka ga-ahụ ya. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N’akwụkwọ ozi odeakwụkwọ ha bụ Elder Abraham Amah wepụtara, ha sị na ọ ga-abụ n’ụbọchị anọ nke ọnwa Febụwarị 2023, n’ọgbọegwuregwu dị n’Umuahịa n’elekere iri nke ụtụtụ. 
Nke a na-abịa dịka Uchenna Ikonne jibu ọkọlọtọ ha nwụrụ n’ụbọchị 25 Jenụwarị 2023 mgbe ọ rịachara ọrịa. 
Amah sị na ohere ịgbata akwụkwọ nkwupụta uche nakwa akwụkwọ ịzọ ọkwa a malitela taa bụ 27 Jenụwarị 2023 na ọ ga-akwụsị n’ụbọchị Wenezde 1 Febụwarị 2023. 
Otu a na-akpọku ka ndị chọrọ ịzọ ọkwa gọvanọ n’aha pati PDP gaa n’isiụlọọrụ ha dị n’Abuja ma gbata akwụkwọ a.  Ebe foto si, Uche Ikonne/Facebook Dịka akụkọ na onye ji aha pati People’s Democratic Party azọ ọkwa gọvanọ Abia steeti bụ Uche Ikonne anwụọla, ajụjụ ọtụtụ ụmụ Naijiria kpụ n'ọnụ bụ gịnị ga-emezi ugbua oche ahụ tọgbọ chakoo. 
Ikonne nwụrụ n'ụlọgwụ 'National Hospital' dị n' Abuja ụbọchị Wenezde, abalị 25 nke ọnwa Jenụwarị afọ ka ọ rịachara ọrịa nwa oge, dịka ọkpara ya bụ Uche-Ikonne Chikezie si kwuo. 
Ụfọdụ na-ajụ ma onye  yana ya so ya azọ ọkwa ahụ n'aha PDP  dịka osote ya  bụ Igwe Philip Okey ọ ga-ewere ọkwa  ahụ ma aghọọzie onye ga-azọ ọkwa ahụ ka a ga-ahọpụta onye ọzọ? Gịnị ga-eme n'Abịa steeti ugbua? Ebe foto si, Uche Ikonne/Facebook Iwu ntuliaka ọhụrụ Naịjirịa bụ ‘Electoral Act 2022’ nke Onyeisiala Muhammadu Buhari enyeela ohere ọhụrụ dị iche iche banyere usoro ntuliaka Naịjirịa. 
 Dịka onye ji aha pati People’s Democratic Party azọ ọkwa gọvanọ Abia steeti bụ Uche Ikonne lara mmụọ n’ụbọchị 25 nke ọnwa Jenụwarị 2023, ọnụ na-ekwuru ụlọọrụ Independent National Electoral Commission (Inec) bụ Festus Okoye gwara BBC Igbo n’Wenezde ohere dị iche iche dịịrị pati ahụ. 
 O kwuru na ụfọdụ ihe ndị dị n’akụkụ iwu ọhụrụ a nke ‘Section 34 – Sub Section 1 & 3’ nyere ntuzi aka atọ sị:  Ebe foto si, Okey Igwe/Facebook Ọmụmaatụ mbụ:  Ọmụmaatụ nke abụọ: Ọ bụrụ na onye na-azọ ọkwa gọvanọ nwụọ n’ime abalị abụọ maọbụ otu izu ka e mee ntuliaka, pati ahụ ga-emerịrị ntuliaka ime ụlọ ma họpụta onye ọzọ n’abalị 14 dịka Inec ga-emere steeti ahụ ntuliaka ọkwa gọvanọ nke ha iche n’ime abalị 21. 
Ọmụmaatụ nke atọ:  Ọ bụrụ na onye na-azọ ọkwa gọvanọ nwụọ mgbe amaliterela ntuliaka ọkwa gọvanọ steeti ahụ, osote ya ga-anọchịtezi anya ya n’ịzọ ọkwa pati ahụ. 
 Otu onye ọchịchị pati PDP n’Abịa steeti na-achọghị ka a kpọọ aha ya gbaara BBC Igbo ama n'Wenezde na nke a bụ eziokwu dịka o kwuru:  “Pati anyị na-eru uju mana anyị na-akwado ime ntuliaka ime ụlọ n’ime abalị 14 na-abịa abịa iji họpụta onye ga-anọchi Ikonne n’ịzọrọ anyị ọkwa gọvanọ.” Ebe foto si, Uche Ikonne Ọkamụta nke ngalaba ahụike ‘Optometry’ bụ Uchenna Ikonne na-azọrọ Pati People's Democratic Party (PDP) ọkwa gọvanọ Abịa steeti 2023 lara mmụọ n'ụbọchị Wenezde. 
 Nwa ya nwoke bụ Dkt Chikezie Uche-Ikonne mara ọkwa ọnwụ ya nye ọha. 
 Ozi ya kwuru:  "Nna m nọ na-agbake n'ahụ ọ dara dịka o si mba UK ebe ọ na-anata ọgwụgwọ lọghachite mana ọ dakwara ahụ ọzọ nke mere obi ji kporọpụ ya ugboro ugboro bụ ihe dulara ya mmụọ." Kọmịshịnọ azụmahịa Abia steeti bụ Okiyi Kalu gbakwara BBC ama ọnwụ Ikonne dịka e kwuru na ọ lara mmụọ taa bụ ụbọchị 25 nke ọnwa Jenụwarị, 2023. 
 O kwuru:  “Ọ bụ ihe obi mgbawa nye m dịka m na-ama ọkwa ọnwụ Eleazar Uchenna Ikonne nke lara mmụọ n’ụlọọgwụ National Hospital Abuja n’ebe elekere anọ nke isi ụtụtụ taa bụ ụbọchị 25 nke ọnwa Jenụwarị 2023 dịka ọ rịara ahụ nwa mgbe nta.”  Ebe foto si, Okezie Ikpeazu Gọvanọ Okezie Ikpeazu ezipụtala ozi iru uju nye ndị Abịa steeti banyere ọnwụ onye ọ tụrụ anya ịnọchị ya bụ Uchenna Ikonne Gọọmentị Abịa steeti ezipụtala ozi iti aka n’obi nye ezinụlọ Ikonne ma gwaa ndị Abia na ọkwa ọnwụ Ikonne gbawara ọchịchị steeti ahụ obi. 
 Ozi gọvanọ steeti ahụ bụ Okezie Victor Ikpeazu zipụtara kwuru:  “Anyị na-arịọ Chineke nabata mkpụrụ obi ya ma nye ya ebere, nye ya izu ike ebighị ebi ma nye onye ọbụla ọnwụ nke bụ ihe agaghị emezịnwụ emezi metụtara ikike inwe ezi nkasiobi.” O kwukwara na iji kwanyere ugwu pụrụiche na ọ na-enye iwu ka ọkọlọtọ niile na-efe na ụlọọrụ PDP niile na steeti ahụ datuo ruo ọkara ọkwa ha dịka a ga-akwụsị ihe niile gbasara achụmnta vootu na steeti ahụ nwa mgbe nta ruo Mọnde, ụbọchị 30 nke ọnwa Jenụwarị, 2023. 
Ọnwụ Ikonne na-abịa dịka o ji ihe fọrọ naanị otu ọnwa ka ntuliaka gọvanọ na Naịjirịa bịazuo na mmezu. 
  Ụlọọrụ na-ahụ maka nhazị ntuliaka na Naịjirịa bụ  Independent National Electoral Commission (Inec) ehibela ntuliaka ọkwa gọvanọ na Naịjirịa n’ụbọchị 25 nke ọnwa Maachị 2023. 
 Ọtụtụ tụrụ anya ịnụ olu Ikonne taa dịka BBC Igbo (BBC Igbo Debate 2023) na-eme nrụrịtaụka ọkwa Gọvanọ Abịa steeti taa mana akụkọ ọnwụ ya emeela ka ọha daa jụụ n'olileanya a. 
 Isonye ya bụ nrụrịtaụka ọkwa gọvanọ abịa steeti nke BBC Igbo na-eme, biko pịa aka ebe a. 
 Agaghịzị m esonye nrụrịtaụka BBC Igbo dịka m na-aga ikwanyere nna m ukwu ugwu Enyinnaya Chima Nwafor  na-azọ ọkwa gọvanọ Abia steeti 2023 n'aha pati Young Progressives Party (YPP) kọwara BBC Igbo na iji kwanyere ọkamụta nke ngalaba ahụike ‘Uchenna Ikonneu ugwu dịịrị ya na ọ gaghazị esonye na nrụrịtaụka (BBC Igbo Debate 2023) ha mere n'ụbọchị 25 nke ọnwa Jenụwarị maka ndị na-azọ ọkwa gọvanọ Abia steeti. 
 O kwuru na dịka nwata a zụrụ azụ na ọ gaghị abụ ihe ziri ezi ịnọ na-akarọ ọha atụmatụ ọchịchị ya ebe nna ya ukwu lara mmụọ. 
 O ji obi iru uju rịọ ọha ka a nabata ọpụpụ ya na ya bụ nrụrịtaụka. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Nke a bụ maka na Ademola Adeleke, onye meriri ntuliaka ahụ, bụ onye otu 'People's Democratic Party' bụ pati na-anọghị n'ọchịchị. 
Chetakwa na Adegboyega Oyetola bụ gọvanọ Osun steeti sokwa zọọ ya bụ ntuliaka na pati 'All progressives Congress'. 
Ndị mmadụ na-ekwu na ọ bụ iwu ntuliaka ọhụrụ a nke onyeisiala Muhammadu Buhari binyere aka n'ụbọchị 22 nke ọnwa Mee, 2022, bụ ihe wụlitere ụdịrị ihe ịtụnanya a mere na ya bụ ntuliaka. 
 Buhari ezigaralarị Ademola Adeleke ozi ekele na mmeri ya ‘ụbochị Satọdee. 
O kwuru na ya ga-ahapụ ụkpụrụ ziri ezi n’ụsọrọ ntuliaka Naịjirịa, bụ nke ọ rụrụ aka mụtaara Adeleke mmeri a pụrụiche. 
Adeleke n'onwe ya n'ụbọchị Mọnde kwuru na aka Onyeisiala Buhari nọ na mmeri ya nke bụ na mbinye aka ya n'iwu 'Electoral Act' kpachịrị atụmatụ ndị mmadụ ime nrụrụaka nke ntuliaka n'Osun steeti. 
Otu onye ọkaiwu ma ihe ekwe n’akụ n’iwu Naijirịa aha ya bụ Mike Ozekhome gwara BBC Igbo na otu n’ime ihe mere ntuliaka nke Osun steeti a jiri gaa nke ọma bụ na o hibere isi n’ihe ndị nọ n’iwu ntuliaka ọhụrụ a. 
 N’okwu ya, ọ sị: “Iji teknụzụ were zigara Inec ọnụọgụgụ ntuliaka si ọgbọ ntuliaka ndị nọ n’Osun steeti bụ ihe tinyere aka hụ na e gbochiri nrụrụaka”. 
 Ozekhome kọwara na ebe nrụrụaka na-esi abanye na ntuliaka ọbụla bụ oge a na-ebugharị igbe vootu maọbụ n’oge e ji akwụkwọ edebanye aha ndị tụrụ vootu n’ọgbọ ntuliaka ọbụla. 
 O kwuru “Teknụzụ akpachiela ihe ndị a niile kpam kpam.”  O tokwara onyeisiala Buhari maka ibinye aka n’iwu a bụ nke ọ jụbụrụ ibinye aka na ya n’oge gara aga. 
 Lawal kwuru na iwu ọhụrụ a enyela ọchịchị onye kwuo uche ya na Naịjiịrịa nkwado pụrụịche. 
N’okwu ya, ọ sị “Ụmụafọ Naịjirịa ga-enwezi ikike itinye maọbụ wepụ onye ha chọrọ n’ọchịchị site na n’usoro ntuliaka zuru oke ma kwụba aka ọtọ”  Lawal kwukwara na iwu a emeela ka oge ntuliaka ime ụlọ nakwa oge achụmnta vootu zuo oke n’ụzọ dị mma nke bụ na ọ na-enyezi ogologo oge maka ndị pati dị icheiche ịchụ nta vootu. 
O kwuru na n'oge mbụ, oge achụmnta vootu anaghị ete aka, nke bụ na ndị mmadụ anaghị enwe ohere ịmatacha ndị ha ga-atụnyere vootu. 
 Lee ihe nọ na soshal midia na-ekwu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N’ọdinso a, ndị omeiwu Naịjirịa kwuru na ha ahazichaala iwu ga-achịkọta ntuliaka na Naịjirịa, nke bekee kpọrọ ‘Electoral Amendment Bill’, ma wegara ya Onyeisiala Muhammadu Buhari ka o binye ya aka. 
Mana onyeisiala jụrụ ajụ, n’ihi na ọ chọrọ ka e wepụ ngalaba iwu ahụ nke kwuru na ọ bụ naanị usoro a kpọrọ ‘Direct Primaries’ ka a ga-esi na-eme ntuliaka imeụlọ na Naịjirịa. 
Onyeisiala Buhari kọwara ọghọm niile nwere ike isi na ‘direct primary’ pụta, nke mere o ji dị mkpa ka e nwee usoro ndị ọzọ pati dị icheiche nwere ike ịgbaso na ntuliaka imeụlọ, ma ọ bụrụ na ha chọọ. 
Dịka Buhari si kọwaa, ‘direct primary’ na-eri nnukwu ego, ọ na-egbu nnukwu oge, ọ na-akwalite wuruwuru na ntuliaka, n’ihi etu ọnọdụ nchekwa na Naịjirịa si dị ugbua, ọ gaghị adị mfe ime ntuliaka na ‘ward' niile dị na Naịjirịa, nke ọnụọgụgụ ya dị puku asatọ, na narị asatọ na itoolu. 
E nwere usoro atọ e si ahọpụta ndị chọrọ iso zọọ ọchịchị: bekee kpọrọ ha direct primary; indirect primary; na consensus. 
‘Direct Primary’ na-enye ohere ka onye ọbụla so n’otu ndọrọndọrọ ọchịchị sonye na ntuliaka imeụlọ iji họpụta ndị ga-aga nnọchite anya pati ahụ na ntuliaka nke zuzugbe. 
Iji maa atụ, Anambra steeti nwere ‘ward’ narị atọ na iri abụọ na isii (326), nke a pụtara na pati ọbụla ga-emerịrị ntuliaka imeụlọ ha na ward niile ndị a n’otu n’otu. 
Ọ pụtakwara na Independent National Electoral Commission (Inec) ga-eziga ndịọrụ ha n’ebe niile ahụ ilekọta etu ntuliaka si aga, ndị uweojii ga-ezigakwa ndị ọrụ n’ebe ahụ niile iji gbochie nsogbu... 
Ụfọdụ na-ekwu na nke a ga-eri ego ma gbukwaa oge. 
N’aka nke ọzọ, ‘indirect primary’ pụtara na a ga-ahọpụta ndị pati olemole na ‘ward’ dị icheiche ka ha gaa nọchite anya ‘ward’ ha na ntuliaka imeụlọ nke pati ahụ. 
Inec ga-eziga ndị ọrụ abụọ maọbụ atọ ka ha gaa lee etu ya bụ ntuliaka si gaa, ndị uweojii ga-ezigakwa ụfọdụ ndịọrụ ha maka nchekwa... 
Nke a anaghị eri nnukwu ego maọbụ oge. 
Ụfọdụ na-ekwu na ‘indirect primary’ na-enye ike inye ohere ka ndị ndọrọndọrọ ọchịchị were ego gobie mmadụ olemole ahụ ahọpụtara ka ha bịa nọchite anya ‘ward’ ha na ya bụ ntuliaka. 
Usoro nke ‘consensus’ bụ mgbe mmadụ niile nọ na otu ndọrọndọrọ ọchịchị kwekọrịtara ma họpụta otu onye ga-anọchite anya ha, n’enweghị ntuliaka ọbụla, maka na ndị Igbo na-ekwu na a gbakọọ aka kwanye nwa nwa n’olulu, ọ naghị awa n’afa. 
Nke bụ eziokwu bụ na o nweghị ebe e si gawa Ọnịcha ka ọ dị nso, maka na atụsịwa ajị dị n’ajị, onye kere ajị agbara ọtọ. 
 Ihe ka mkpa bụ ka ndị mmadụ tinye uche ma tinyekwa uchu n’usoro e si ahọpụta ndị ga-achị ha. 
Ọzọkwa bụ ka e nwee ntaramahụhụ siri ike maka ndị ndọrọndọrọ ọchịchị na-eji ego egobi ndị mmadụ n’oge ntuliaka. 
Ka ọ dị ugbua, ndị omeiwu emegharịala iwu ntuliaka ọhụrụ a, ma tinyechaa ihe niile onyeisiala dụrụ ha ọdụ ka ha tinye. 
Ihe fọdụziri bụ ma Onyeisiala Buhari ọ ga-ebinyezi ya aka. 
O nwebeghị onye ma. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Ndị ọkaikpe asaa lebara ya bụ okwu anya tụpụrụ ma kpọo ya "mmebi iwu e ji ekpe ikpe" Aokmaye Agim bụ onye gụpụtara mkpebi ahụ kwuru na onyeisiala Buhari enweghi ike ibinye aka n'iwu ọhụrụ ma tụgharịa sị ndị ọkaikpe kagbuo ya. 
 "O nweghi ebe ọbụla n'iwu Naịjirịa nyere onyeisiala ikike ịgbagha iwu ọbụla ma o binyechaa ya aka" ka Agim kwuru. 
 Cheta na onyeisiala Muhammadu Buhari binyeburu aka n'iwu ahụ kpụchiri usoro ntuliaka bụ 'Electoral Act Amendment Bill 2022' n'ọnwa Febụwarị afọ a. 
 Ihe dị n'ime s.84(12) e ji ekpe ikpe kwuru na "o nweghi onye ndọrọndọrọ ọbụla enyere ọkwa ga-eso zọ ọkwa ma sọrọ họpụtakwa mmadụ na ntuliaka imeụlọ otu ndọrọndọrọ ọbụla". 
 Nke a butere nsogbu dịka onyeisiala Muhammadu Buhari degaara ndị ụlọomeiwu akwụkwọ sị ha kachapụ ya bụ iwu mana ha jụrụ ajụ. 
 Ọ bụ nke a buteziri ka onyeisiala nakwa ọkaiwu ukwu bụ Abubakar Malami gbaa ndị ụlọomeiwu akwụkwọ na-ekwu na s.84(12) megidere iwu Naịjirịa. 
 Ndị ụlọomeiwu gbachighara onyeisiala akwụkwọ nke ha ma kwuo na ọ bụ ha ka ọ dịịrị ime iwu ma gwa ụlọikpe kachasị ka ha kagbuo ikpe ahụ. 
 Ọnụ na-ekwuru ndị ụlọomeiwu bụ Benjamin Kalu gwara ụlọntaakụkọ THISDAY na mkpebi a bụ mmeri nye ọchịchị onye kwuo uche ya. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nigeria political primaries: Kedụ etu m ga-esi bụrụ ‘delegate’? Kamgbe e mechara ntuliaka ime ụlọ nke otu ndọrọ ọchịchị na Naịjirịa, ọtụtụ mmadụ na-aju ese etu ha nwereike iji bụrụ 'delegate'. 
 Mana tupu ị na-eche echiche ịbụ otu n'ime ha, ọ dị mkpa ka ị bu ụzọ mata ndị bụ 'delegate'. 
 Ndị delegates bụ ndị so n’ime otu ndọrọ ndọrọ ọchịchị a họpụtara n’ụzọ pụrụiche ka ha nwee ike ibinye aka n’oge ntuliaka ime ụlọ ma họpụta ndị ga-eji ọkọlọtọ otu ahụ azọ ọkwa dị iche iche. 
Ndị delegates na apụta ihe ma ọ bụrụ na otu ndọrọ ndọrọ ọchịchị agbaso ntuliaka ime ụlọ a kpọrọ ‘indirect primaries’. 
E nwere ndị delegates ụzọ abụọ, nke mbụ bụ ‘adhoc delegates’ bụ ndị a họpụtara nwa obere oge iji họpụta ndị ga-azọ ọkwa. 
Ọzọ bụ ‘statutory delegates’ bụ ndu ndu maọbụ ndi ji ọkwa n’otu ndọrọ ndọrọ ọchịchị. 
Ma adhoc ma statutory delegates, na-arụcha otu ọrụ Iwu ntuliaka afọ 2022 (electoral act 2022) sị na pati ọbụla ga-agbasọ ntuliaka ime ụlọ a kpọrọ 'direct primaries maọbụ i'ndirect primaries'. 
 Onye jiri indirect primaries, mee ntuliaka na ọ bụ na a ga-ahọpụta delegates pụrụiche nke bụ na ndị ‘statutory delegates’ agaghị esonye. 
 Ndị ụlọomeiwu mere iwu ọhụrụ nke sị ka ‘statutory delegate’ soro họpụta onye ga-azọ ọkwa mana Onyeisiala Muhammadu Buhari etinyebeghi aka na ya. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'Ọwụwa Anyanwụ, Steetị ndị dịka Abia, Enugwu, Ebonyi na-eme nke ha, ebe Anambra na Imo esoghi ugbua maka na ntuliaka gọvanọ agaghị adị na steetị ha n'afọ 2023. 
N'Abia Ebe foto si, Onyebuchi Ememanka Ọkammụta Eleazar Uchenna Ikonne meriri dịka onye ga-eji aha PDP zọọ ọkwa gọvanọ Abia Steetị n'afọ 2023. 
O ji vootu narị anọ, iri isii na asatọ (468) merie mmadụ itoolu ndị ọzọ zọsara ya ọkwa ahụ nke gụnyere Sịnetọ Enyinnaya Abaribe bụ onye dị mbụ sepu aka na ntuliaka ahụ. 
Ikonne kwere nkwa ịchị ọchịchị nnabata onye ọbụla ma ọ bụrụ o merie na ntuliaka Gọvanọ n'afọ 2023. 
Onye haziri ntuliaka ahụ e mere n'Umuahia bụ Gọvanọ chiburu Ekiti Steetị bụ Ayodele Fayose. 
N'Enugwu Peter Mba meriri na ntuliaka ime ụlọ iji ọkọlọtọ PDP azọ ọkwa Gọvanọ n'Enugwu Steetị. 
O ji vootu narị asaa iri na itoolu (790) merie ndị dịka Sịnetọ Ike Ekweremadu (onye esoghi mee ntuliaka ahụ), Sịnetọ Gilbert Nnaji na ndị ọzọ. 
 Tupu ntuliaka aka hụ ebido, ndị dịka Kingsley Ude, Erasmus Anike, Ifeanyi Nwonye, Gilbert Nnaji, Barr Nwabueze Ugwu, Jehu Onyekwere, Gabriel Ajah, Beloved Dan Anike ji aka ha rituo ma sị ka Mba zọwa. 
Ebe Sinetọ Ike Ekweremadu dị na mbụ sị ka ọ naghịzi azọ mana ọ kọwaghị ihe mere o jiri mee mkpebi ahụ. 
Rivers Steetị Ebe foto si, RSGH Na Rivers Steetị, onye bụbu onye ngụkọego gọọmentị ha bụ Fubara Siminialayi meriri dịka onye ga-eji aha PDP zọọ ọkwa. 
O ji vootu narị asaa iri abụọ na otu (721) merie Isaac Kamalu na George Kelly na-eso ya n'azụ. 
Cheta na mbido ọnwa Mee afọ 2022, ụlọọrụ EFCC sị na ha na-achọ Fubara Siminialayi na mmadụ atọ ndị ọzọ achị maka ebubo izu otu ijeri narị naịra na iri asaa (N117bn). 
Delta Ebe foto si, Other Sheriff Oborevwori bụ onyeisi ndị omeiwu na Delta Steetị meriri, o ji vootu narị ise na iri itoolu na asaa (597) merie ndị dịka Olorogun David Edevbie na James Manager. 
Akwa Ibom Ebe foto si, Other Ụkọchukwu Umo Bassey bụbu kọmishọna na-ahụ maka ala meriri n'aha PDP. 
O ji vootu narị itoolu, iri itoolu na atọ (993) merie mmadụ iri na abụọ zọsara ya ọkwa. 
Legos Olajide Adediran, bụ onye a ma ama maka ọgbakọ ọ na-ahazi a kpọrọ 'Lagos4Lagos Movement' meriri iji aha PDP azọ ọkwa Gọvanọ. 
Adediran bụ a na-akpọkwa Jandor, nwetere vootu narị isii na iri asaa na itoolu (679) merie ndị ha na ya so zọọ ọkwa. 
Jigawa Mustafa Lamido bụ nwa Sule Lamido bụbu Gọvanọ Jigawa meriri iji aha PDP zọọ ọkwa Gọvanọ. 
Mustafa nwetere vootu narị asatọ na isi abụọ na itoolu (829). 
Gombe Na Gombe steetị, Jibrin Barde meriri na ntuliaka ime ụlọ PDP maka ọkwa gọvanọ. 
Barde ji vootu otu narị na iri isii merie mmadụ ise ndị ọzọ. 
Nasarawa Ebe foto si, Other David Ombugadu, bụbu onye omeiwu n'ụlọome nta nwetere mmeri ịzọ ọkwa Gọvanọ n'aha PDP. 
Ombugadu nwetere vootu narị abụọ na iri anọ na asaa (247) merie Nuhu Angbazo, nwetere vootu 203. 
Borno  Mohammed Jajari meriri na ntuliaka ime ụlọ maka ọkwa gọvanọ. 
Jajari ji vootu 487 votes merie Mohammed Imam, nwetere  vootu 362. 
Kaduna  Isah Ashiru meriri na ntuliaka ime ụlọ PDP n'ọkwa gọvanọ. 
Ashiru ji aha PDP zọọ ọkwa n'afọ 2019, ji vootu 414 merie na ntuliaka ahụ. 
Kwara  Yahman Abdullahi, bụbu onye omeiwu nta meriri iji aha PDP azọ ọkwa Gọvanọ. 
Abdullahi nwetere vootu 518 n'ime mmadụ 574 tụrụ vootu. 
Plateau Caleb Mutfwang bụ onye meriri na nke PDP ịzọ ọkwa Gọvanọ. 
Mutfwang, bụbu onyeisi okpuruọchịchị Mangu nwetere vootu 252 ma merie mmadụ iri na atọ ndị ọzọ. 
Bauchi Ibrahim Kassim, meriri n'aha PDP maka ọkwa Gọvanọ Bauchi State. 
Kassim bụbu odeakwụkwọ gọomentị steetị ahụ nwetere vootu 655. 
Sokoto Sa'idu Umar, bụbu odeakwụkwọ gọomentị Sokoto steeti meriri iji aha PDP azọ ọkwa Gọvanọ na 2023. 
Umar meriri na enweghi onye ọbụla mara ya aka n'ihu na ntuliaka ime ụlọ ahụ dịka ndị ọzọ sepuchara aka. 
Ndị a bụ Sịnetọ Enyinnaya Abaribe na-anọchịteanya Abia South nakwa Sịnetọ Ike Ekweremadu na-anọchiteanya Enugu West n'ụlọomeiwu ukwu Naịjirịa. 
Nkwupụta ha a gbara ọtụtụ ndị mmadụ gharịị maka na ndị a anọteela aka n'ụlọomeiwu ma nwee agba na pati PDP nke steetị ha. 
Nke a mere ọtụtụ mmadụ ji na-ajụ 'kedụ ihe mere ndị a ji sepu aka n'ịzọ ọkwa a?' Ebe foto si, Enyinnaya Abaribe/Facebook N'ozi Abaribe wepụtara n'ụbọchị Wenezde 25 Mee, nke ọ kpọrọ "Agaghị m esonye na ntuliaka ime ụlọ PDP n'Abia Steeti". 
Abaribe sị na ihe bụ isi isekpu ntị mere o jiri sepu aka n'emume ahụ bụ na ndị "Papa Nnukwu" ekweghi inye ndị niile na-azọ ọkwa ohere nhatanha. 
Ọ sị nke pati ahụ chọrọ iji naanị mmadụ atọ a kpọrọ 'adhoc delegates' na-abụghị ndị delegates niile kwesịrị isonye na ntuliaka ahụ. 
 Abaribe sị na ụlọọrụ Inec ekwuola na ha akwadoghi ụdị atụmatụ ntuliaka ime ụlọ ahụ nke pati ya n'Abia chọrọ ime. 
N'okwu ya "Mụnwa bụ Sịnetọ Enyinnaya Harcourt Abaribe agaghị esonye n'atụmatụ a." "Agaghị m esonye na ntuliaka ime ụlọ nke PDP maka ịzọ ọkwa Gọvanọ Abia Steetị ga-adị na Wenezde 25 Mee, 2022, isonye na ya bụ ịkwado mpụ na nrụrụaka nke ụlọikpe ga-elebeanya na ya." Abaribe gara n'ihu gwa ndị nkwado ya ka ha dere jụụ na ọ ga-ekpuhe ihe ọzọ ọ ga-eme n'oge na-adịghị anya. 
N'okwu ya "Nke a bụ ime ka ndị nkwado anyị  na Naịjirịa mara na Sịnetọ Ike Ekweremadu agaghị esonye na ntuliaka ime ụlọ nke PDP maka ịzọ ọkwa Gọvanọ Enugwu Steetị ga-adị na Wenezde 25 Mee, 2022. 
"Anyị na-ekele ndị nkwado anyị nakwa ndị Naịjirịa maka ịdọnyere anyị ukwu ịhụ na e hiwere ụzọ a ga-eji nwete Enugwu ọhụrụ" "Anyị na-arịọ ka unu dere jụụ na anyị ga-eme ka unu mata mkpebi nakwa atụmatụ ọhụrụ anyị ga-ewepụta." O nwebeghi onye maara kpọkwem ihe mere Ekweremadu jiri sepu aka ya na ntuliaka ime ụlọ ahụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
O kwuru nke a mgbe ya na ndị gọvanọ pati ya bụ APC nwere ọgbakọ n’ehihie Mọnde n’Abuja ma sị na e kwesịrị ịkwanyere pai ha ugwu. 
Ọ sị “O nweghi onye ọbụla m tere mmanụ n’isi n’ime ndị na-azọ ọkwa Onyeisiala n’aha APC, e nweghi onye nke kacha amasị m, o nweghi onye m na-amagide ka a họpụta ya. 
Buhari gwara sị na obi dị ya ọcha banyere nke ahụ ma gwa ndị Gọvanọ APC ka ha mee etu ahụ. 
“A họpụtara unu dịka e ji họpụta m, hapụ nụ ka ndị pati mee ntuliaka ma họpụta onye ha chọrọ, O nweghi onye ga-ete onye ọbụla mmanụ”. 
Nke a na-abịa dịka Gọvanọ ndị si mpaghara Ugwu kpebiri ma kwechiri na e si na mpaghara Ndịda họpụta onye ga-azọ ọkwa a. 
Ha rịọkwara Onyeisiala mgbaghara maka etu akwụkwọ nkwekọrịta ha jiri gbaa n’anwụ. 
APC hibere ntuliaka ime ụlọ ha taa bụ Mọnde ụbọchị isii nke ọnwa Juun, 2022, a na-atụ anya na ya bụ ntuliaka ga-amalite n'ebe mgbede. 
 Cheta na pati ehigharịala ntuliaka aka ugboro ugboro tupu ụlọọrụ Inec ehibe izu mbụ n'ọnwa Juun ka ọ bụrụ ohere ikpeazụ ha. 
  Iji kwado onwe ha, ndị isi otu patị APC banyere nzukọ imeụlọ iji hazie ihe olemaole na ya bụ oru ndọrọndorọ ọchichi n'ụbọchị ụka. 
Dịka o siri dị, ndị ntaakụkọ na ọtụtụ ndị nchekwa juputara ebe ahụ n'ụbọchị Sọnde iji chekwaa ma gbaa aka ebe ihe na-eme ebe ahụ. 
Ndị gọvanọ APC niile sonyekwara ya bụ nzukọ, a na-atụanya na ha ga-ehiwe nzukọ dị iche iche maka nghopụta ime ụlo pati ha na-akwado. 
Akụkọ ka na-abịa Ebe foto si, Hope Uzodimma/Facebook Nzukọ ndị APC n'ụbọchị ụka dịka ha na-akwado ntuliaka ime ụlọ ime ha n'ụbọchị Mọnde (5/6/22) Ihe ise a na-atụ anya ya na ntuliaka ime ụlọ APC  Ọtụtụ ndị Naịjiria eburula oche nọrọ ala na-eche dịka ndị pati All Progressives Congress (APC) na-akwado ime ntuliaka ime ụlọ nke ha ga-eji họpụta onye ga-efe ọkọlọtọ ha dịka onyeisiala Naịjiria n'afọ 2023. 
Dịka APC si kwuo, ya bụ ntuliaka ga-eme n'Abuja, isiobodo Naịjiria, site n'ụbọchị isii ruo asatọ nke ọnwa Juun afọ 2022. 
Dịka a na-akwado ya bụ emume, ụfọdụ na-atụ anya ụfọdụ ihe ndị pụtara okwu n'ime isu a, na-agba anya ka tọọchị ịmata ihe ga-eme na ya bụ ọgbakọ - ọkachasị etu a Onyeisiala Muhammadu Buhari gwara ndị na-azọ ọkwa ka ha gbaa izu n'ime onwe ha ma họpụta onye kpọrọ akpọ, kajara akaja ga-abụ onye ga-efere ha ọkọlọtọ pati ahụ na ya bụ ntuliaka. 
Mmadụ 16 a so na mmadụ 23 kwuputere mmasị ha iso zọọ ọkwa onyeisiala n'okpuru APC Nzukọ ndị ọchịchị otu Pati APC n'ụbọchị ụka 1) Atụmvootu iji mara onye ga-efe ọkọlọtọ APC: Ka ọ dị ugbua, ihe karịrị mmadụ iri abụọ kwụrụ nde otu narị naịra (N100m) iji zụta akwụkwọ mmasị iso zọọ ọkwa onyeisiala n'okpuru APC, mana ọ bụ naanị otu onye ka isi ya ga-apụta mgbe a ga-apịachi ntuliaka a. 
Ndị nnọchiteanya a họpụtara na steeti niile dị na Naịjiria (Bekee kpọrọ delegates) ga-atụrụ mmadụ 23 ahụ (bụ ndị otu nnyocha APC nyochara) vootu iji mara onye vootu ya ga-akarịcha. 
Ha niile ga-achị obi ha n'aka, mana ọ bụ naanị onye vootu ya kacha nnukwu ga-abụ onye ga-azọnwu ọkwa onyeisiala Naịjiria n'afọ 2023, n'okpuru pati APC. 
 2) Nchọpụta ma ọchịchị ọ ga-eru onye Ndịda aka na pati ahụ: N'akwụkwọ ozi ndị gọvanọ ndị Ugwu nọ na pati APC binyere aka nso nso a, ha kwuru na ha na-akwado atụmatụ onye si Ndịda Naịjiria ịchị Naịjiria n'afọ 2023. 
Ndị gọvanọ ahụ dị mmadụ 11 kwuru na ha agwala ndị Ugwu niile na-azo ọkwa ahụ ka ha gbalịa wụsa ọwa ngwa ngwa. 
Ha kwuru na ọ bụ n'ihi na onye si mpaghara Ugwu (Onyeisiala Muhammadu Buhari) achịala afọ asatọ, mere ha ji kwere na ọ ga-adị mma ka ndị Ndịda chịa. 
Mana nke a ọ ga-abịa na mmezu? Echi ka anyị ga-amata. 
3) A chụpụrụ ụfọdụ ndị na-azọ ọkwa n'ezie? Akụkọ pụtara dịka kepukepu n'izu a na ụfọdụ ndị agaghị esonyezi na ntuliaka ime ụlọ APC dịka nnyocha e mere ha gosiri na ha etozughi. 
Kepu kepu ahụ kwuru na ọ bụ John Odigie-Oyegun - bụ onyeisi otu nnyocha ndị na-azọ ọkwa n'APC - gwara ndị ntaakụkọ na o sila na 23 budata ọnụọgụgụ ndị ga-eso azọ ọkwa onyeisiala ruo 13. 
Mana nke a o mere eme ka ọ bụ akụkọ ụgha? N'ụbọchị ntuliaka imeụlọ kpọmkwem ka ndị na-eche ga-amata n'ihi na ndị Igbo na-ekwu na ekwe kụọ, ama agbaa. 
4) Naanị otu nwaanyị so azọ ọkwa onyeisiala n'APC Ebe foto si, Uju Ken-Ohanenye Facebook Uju Ken-Ohanenye bụ nne ụmụ anọ na-ekwu na ọ ga-ewe Naịjiria dịka nwa ya N'ime aha mmadụ 23 kwupụtara mmasị ha iso zọọ ọkwa onyeisiala n'okpuru APC, naanị otu mkpụrụ nwaanyị so ya; aha ya bụ Uju Ken-Ohanenye - onye Awka, n'Anambra steeti. 
Dịka o si akpọ onwe ya, Uju bụ onye ọkaiwu kwuru na ọ bụ "mmanya ọhụrụ nọ n'ime karama ọhụrụ". 
5) Onye kacha pee mpe n'afọ na ndị so azọ ọkwa a? Ebe foto si, Miracle Center International N'ime mmadụ 23 a so azọ ọkwa a, Felix Nicholas bụ ụkọchukwu ụlọụka Miracle Center International na mba Amerịka, bụ onye kacha pee mpe n'afọ. 
Nicholas dị afọ iri anọ (40), zọburu ọkwa onyeisiala n'afọ 2019 n'okpuru Peoples Coalition Party (PCP). 
Ndị ọzọ dị ebe afọ site 40 ruo 73 (Ken Nnamani na Robert Ajayi Boroffice bụ ndị nke dị afọ 73). 
Ewezuga ihe ise a, kedụ ihe ndị ọzọ ị na-atụ anya ya na ntuliaka imeụlọ APC ga-eme? © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ ka na-apụta maka onye nwụrụ na Legos ebe otu nwoke bụ Jeremiah Ojeveta n'azọ ọkwa Chairman na Delta nwụrụ site n'ọgbaaghara taa. 
A kagbukwara ntuliaka nke APC mere n'Ekiti maka iji wepụta onye ga-anọchite anya ha n'ọzịzọ ọkwa gọvanọ steeti ahụ n'ọnwa Julai. 
Akụkọ so ntuliaka a bụ na ọgbaaghara dapụtara dịka ndị omekome ji egbe dabatara n'ebe ahụ, ebe ụfọdụ mmadụ na-alụ ọgụ. 
Dịka ụlọọrụ ntaakụkọ Cable siri kọwa, ụfọdụ ndị n'azọ ọkwa nnọchite anya a n'ime otu APC were iwe si n'ebe a na-eme ntuliaka pụọ, dịka kọmitii chịkọtara ntuliaka ahụ na-ekwu na o nweghi onye meriri. 
Otu APC mere ntuliaka imeụlọ na mpaghara dị icheiche na Satọde maka ịhọpụta ndị ga-achị wọọdụ ga n'ala Naịjirịa. 
Kọmiti na-achịkọta emume a na ndị niile na-azọ ọkwa ahụ kwekọrịtara n'ime onwe ha ịkagbu ntuliaka a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ngalaba gọọmentị na-ebu agha megide nrụrụraka bụ 'Economic and Financial Crime Commision' (EFCC) kpụpụrụ Okorocha n'ụlọikpe n'ụtụtụ taa bụ Monde maka ebubo 17 metụtara nrụrụaka. 
Dịka a kpọpụtara ebubo ndị a ahụ n'ikpe ahụ nke Jọstis Inyang Ekwo nọ n'isi ya, Okorocha kwuru sị na aka ya dị ọcha. 
Ọkaikpe Ekwo higharịrị ikpe ahụ gaa echi bụ Tuzde, abalị 30  nke ọnwa Mee, afọ 2022, bu ụbịchi  a ga-etinye ọnụị n'okwu ma a ga-enye Okorocha ohere isi n'ụlọ abịa ikpe ahụ nke Bekee kpọrọ bail. 
Ọkaiwu ahụ nyere  ntụziaka ka e jichie  Okorocha ganye ụbọchị ahụ. 
Cheta na  n'ịzụụka gara aga,abalị 24 nke ọnwa Mee afọ 2022, ndị ọrụ EFCC nwuchiri Okorocha n'ụlọ ya dịka ha kwatara ọtụtụ awa, ma kpakaa ụzọ nakwa elu ụloOkorocha na Maitama, dị n Abuja. 
Akụkọ ka na-abịa Ngalaba gọọmentị na-ebu agha megide mpụ na nrụrụaka na Naịjriịa bụ 'Economic and Financial Crimes Commission' (EFCC) akọwala ihe mere ha ji nwụchi Sinetọ Rochas Okorocha n'ụlọ ya ụbọchị Tuzde. 
EFCC nwụchiri Okorocha dịka ha chị ndị uweojii gbara egbe aghara aghara, gbaka ụzọ na elu ụlọ tupu ha banye n'ụlọ ya dị na Maitama Abụja n'abalị 24 nke ọnwa Mee afọ 2022. 
N'ihe onyonyo nke Okorocha tinyere n'akara Facebook ya n'abalị Tuzde gosiri ebe ọ mara afọ n'ala na-ekpe ekpere ka Chineke gbatara ya ọsọ enyemaka dịka ndị ọrụ EFCC na-agbawa ụzọ nakwa elu ụlọ ya. 
Nwa Okorocha kwuru n'ihe onyonyo ahụ a nataghị ikike nnwụchi n'ụlọikpe iji nwụchi ya. 
Rochas Okorocha Mana n'ozi ha wepụtara n'akara Instagram n'ụtụtụ Wenezde, ha kwuru na ihe mere ha ji gawa nwuchie ya n'ụlọ ya bụ na ọ jụrụ ịza oku ha. 
 "Nke a so ọjụjụ ọjụjụ onye bụbu gọvanọ ịza oku a kpọrọ ya ugboro ugboro" dịka EFCC hapụburu ya ka o si n'ụlọ na-abịa nke Bekee kpọrọ "Adminstrative bail". 
EFCC kwuru na ha kpụburu Okorocha ụlọikpe n'abalị 24 nke ọnwa Januwarị afọ 2022 maka ebubo metụtara imefu ego ọha na ala ruru ijeri naira abụọ na ụma itoolu (N2.9 million). 
Ha kwuru na Okorocha ekweghị ka e nye ya akwụkwọ ịkpọ oku n'ụlọikpe ikpe ahụ nke Jọstis Inyang Ekwo nke Ụlọikpe Ukwu nke Etiti dị'Abuja nọ n'isi ya. 
Nke mere ka e yigharịa ikpe ahụ gaa abalị 28 nke Maachị. 
"Jọstis Ekwo higharịrị ya gaa Mee 30 ma dọọ aka na ntị na "nke a ga-abụ ikpeazụ m ga-ehigharị ya." Ha kwuru na ọ bụ nke mere na EFCC "enweghịzị ihe ọzọ anyị ga-eme karịa ịnwụchi ya kpụta ya maka ikpe ya ikpe." Ebe foto si, Rochas Okorocha Ụlọọrụ na-ahụ maka igbochi mpụ na nrụrụaka na Naịjriịa bụ Economic and Financial Crimes Commission (EFCC) anwụchịela Sinetọ Rochas Okorocha n'ụlọ ya. 
EFCC wakporo ụlọ Okorocha ka a nụchara ụda egbe n'ogige ụlọ ya. 
Otu onye nọ nso ezinụlọ ahụ ihe a mee na-achọghị ka akpọọ aha ya gwara BBC Igbo na "A gbara ọtụtụ gaasị mmiri anya n'ime ụlọ Okorocha dịka ha nwara ịchụpụ ndị niile nọ ebe ahụ."  Onye ahụ kwuru na Okorocha kwanyere ndị ahụ ugwu dịka ha malitere iji aka ike eso ndị mmadụ ebe ahụ. 
 EFCC kwusiri ike na ndị ntaakụkọ niile nọ ebe ahụ ga-apụrịrị n'ịlọ ahụ, dịka ha chụpụrụ ndị niile nọ n'ụlọ ahụ n'ike. 
Akụkọ kwuru na e mekpara ụfọdụ ndị ntaakụkọ nọ ebe ahụ ahụ dịka ezuru ụfọdụ n'ime ha egbe n'ahụ. 
 Ihe onyonyo Okorocha zipụtara n'akara Facebook ya gosiri etu ndị nchekwa nke EFCC siri wakpoo be ya, gbawaa elu ụlọ be ya dịka ha gbara isi akwara ịnwụchịe ya. 
 Cheta na akụkọ pụtara na mgbede ụbọchị Tuzde na aka chiburu Imo Steetị bụ Rochas Okorocha etiela mkpu na ndị ụlọọrụ na-ebu agha megide mpụ EFCC wakporo ụlọ ya dị n'Abuja. 
EFCC wakporo ụlọ ya dị na mpaghara Maitama Abuja n'ehihie Tuzde dịka na na-achọ ịnwuchi ya. 
Rochas Okorocha Mgbe Okorocha na-aza ekwentị ndị Channels TV kpọrọ ya, ọ katọrọ agwa ndị ngalaba EFCC kpara ma ṅụọ iyi ịnọgide n'ime ụlọ ruo mgbe ọ ga-ahụ akwụkwọ ikike sị ka a nwụchie ya. 
N'okwu ya "e ji m n'agbụ ebe a, ajụọla m ha ma ha ji akwụkwọ ikike ịnwụchi m. 
Ana m akwado ịga mee nyocha maka ọkwa onyeisiala m na-azọ". 
"Amaghị m ihe na-eme; Ọ bụ ihe ọjọọ na ihe a na-eme ebe a. 
Aga m anọ ebe a ruo mgbe m matara ihe ha na-achọ, a chọrọ m ịhụ akwụkwọ ikike sịrị ha nwuchie m". 
Ihe onyonyo si n'ụlọ Okorocha bụ nke dị na soshal midia gosiri ebe ndị EFCC juru na mbara ezi ụlọ Okorocha. 
Ha siri ọnwụ ka Okorocha nyefee ha onwe ya maọbụ zaa oku ha kpọrọ ya kamgbe bụ nke ọ na-achọghị ịza. 
Ndị EFCC jiri ihe dochie ọnụ ụlọ Okorocha nke gbochiri ụfọdụ ndị ntaakụkọ ịbata na ndị ọzọ ịbata n'ime ụlọ ya. 
Exclusive: Ndị ritere ọkwa gọvanọ n'ụlọikpe ma n'ime obi ha na ha abụghị 'gọvanọ - Rochas Ha mechara sị na chọrọ ịgbaka ọnụzọ ụlọ Rochas ebe ọ jụrụ ịpụta ka ha nwuchie ya. 
EFCC dere na ọbaozi webaịtị ha sị na Rochas gbapụrụ ọsọ, jụ ịza oku ụlọikpe kpọrọ maka ikpe ya n'ụbọchị iri abụọ na asatọ nke ọnwa Maachị. 
Ha sị na ọkaikpe ya bụ ikpe dị n'aka bụ Justice Ekwo bụgharịi ya bụ ikpe ruo ụbọchị iri atọ nke ọnwa Mee, ma dọọ aka na ntị na nke ahụ bụ nke ikpeazụ ọ ga-ebugharị ya bụ ikpe. 
Ha sị na ọ bụ ya mere ha jiri bịa ịnwụrụ ya. 
Ihe onye nọ ezinụlọ Okorocha nso gwara BBC Igbo maka nwụchị ya Akwụkwọ onye ahụ nọ nso ezinụlọ Okorocha zitere BBC Igbo gosiri ihe ọ sị bụ mkpebi ụlọikpe mere n'isi nwụchị Okoroche nke EFCC mere n'afọ 2021. 
Mkpebi ụlọikpe ukwu dị na Pọta kọtụ nke ọkaikpe Dalyop Pam nọ n'isi ya nọ n'ụbọchị isii nke ọnwa Disemba 2021 kwuru na etu ndị EFCC siri bịa kpụrụ, kpọchịe ma na-eyi Okorocha egwu ịbịa kpọchiị ya ọzọ maka inyocha ọchịchị ya n'Imo steeti site n'afọ 2011 ruo 2019 ezighị ezi. 
 Ọkaikpe Pam kwuru na nke megidere iwu ikike diri onye nke ala Naịjirịa nakwa nke Afrịka. 
Ha boro ya ebubo izu ego gọọmentị Imo Steetị mgbe ọ nọ n'ọchịchị ma kpachie ọtụtụ ụlọ Rochas ne ezinaụlọ nwe. 
N'ọnwa Jenụwarị afọ 2022, ụlọọrụ EFCC boro Okorocha ebubo ọhụrụ ruru iri na asaa nke ọnụego ya bụ ijeri naịra abụọ na ụma (N2.9bn) ma kpụpụ ya n'ụlọikpe ukwu dị n'Abuja. 
Ha sị na Rochas na ndị ọzọ gụnyere onye pati APC bụ Anyim Nyerere Chinenye, ụlọọrụ ise gbakọtara aka ma zuo ego ọha. 
Ụlọorụ ndị a bụ Naphtali International Limited, Perfect Finish Multi Projects Limited, Consolid Projects Consulting Limited, Pramif International Limited, na Legend World Concepts Limited. 
Ha sị na ego a ha zuru megidere iwu na-achị mbupu na ịtụmgbere ego na Naịjirịa nke afọ 2011 (Money Laundering Act 2011). 
EFCC wepụtara ebubo ọhụrụ ngwa ngwa Rochas kwupụtachara mmasị ya ịzọ ọkwa Onyeisiala Naịjirịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka otu onye na-agba mbọ maka ikike dịịrị onye mabụrụkwa onyeisi otu  'Vote,Not Fight Campaign' bụ Nonso Orakwe kwuru na "Ntuliaka 2023 agaghị adị ka ntuliaka ndị emerela n'oge gara aga."  "Ọ gaghị adị  mfe, Mbụ ndị mmadụ na-asị na ọ gbasaghị ha, ugbua ndi mmadụ apụtala, ma obere nwa ma nnukwu, chabanye n'ihe a na-eme ." Ndị pụtara ịzọ ọkwa bụ ndị nwere mbu nwee mfụ nke  na ọ ga-esi ike ikwuteli kpọmkwem, onye ga-emeri na ya ntuliaka Lee ụfọdụ ihe ndị ọnụ na-eru n'okwu na-ekwu ga-arụtụ aka na onye ga-emeri na ntuliaka onyeisiala na-abịa: Igwe 'Bimodial Voting Accreditation System (BVAS) bụ igwe  ji  akara aka  na ihu  mmadụ amata onye bụ onye na ndị na-atụ vootu  Ndị  okwu ndọrọndọrọ ọchịchị obodo were anya dịka Orakwe kwuru na ebe Inec kwụ na etu ntuliaka ga-esi ga-eso ekwu onye ga-emeri na ntuliaka. 
"Ọtụtụ ụmụ Naijiria ihe ruru pasenti 30-40 na-atụ uche maka ebe Inec kwụ na ntuliaka a." "Inec so na ihe ndị nwere ike idozie maọbụ mebie  ntuliaka." "Ọ bụrụ na Inec nwee onye ha bu n'obi ịkwado na ntuliaka, ọ ga-emetụta onye ga-emeri na ntuliaka. 
Ndị mmadụ na-atụ uche maka etu ha ga-esi mee ntuliaka 2023." "Ndị mmadụ na-ajụ  ajụjụ etu e si agba ụlọọrụ Inec ọkụ n'Ọwụwa Anyanwụ? A na-agba Inec ọkụ n'Ugwu Awụsa otu a." "Kedụ ihe mere o jiri bụrụ naanị n'Ọwụwa Anyanwụ ka a na-agba Inec ọkụ?" "Ndị si na a gaghị eme ntuliaka nwere ike na-amụnye ya ọkụ." Igwe 'Bimodial Voting Accreditation System (BVAS) bụ igwe  ji  akara aka  na ihu  mmadụ amata onye bụ onye na ndị na-atụ vootu  Onyeisi Inec bụ Mahmood Yakubu ekwuola na ụlọọrụ ahụ ga-eji akọrọngwa 'Bimodal Voter Registration System'  a kpọrọ 'BVAS' n'ịchafụ na ntuliaka 2023. 
 BVAS bụ igwe  ji  akara aka  na ihu  mmadụ amata onye bụ onye na ndị na-atụ vootu. 
Inec ga-ejikwa teknụzụ IReV  nke e ji ezipụ mpụtara ntuliaka n'ọdọ atụmvootu ozigbo rụọ ọrụ ntuliaka 2023 Ntuliaka 2023 ga-abụ ntuliaka Onyeisiala mbụ a ga-eji igwe 'BVAS were mee. 
Ndị ma ihe ekwe na-aku na ekwu na ọ ga-ebelata wuruwuru na-eso ntuliaka. 
E jiri BVAS mee ntuliaka na Ekiti na Osun steeti bụ ebe  ndị okwu ndọrọndọ®ọ ọchịchị were anya kwuru na onyere ohere ka ọ bụrụ ndị ọha ndị obodo tụụrụ vootu meriri na ntuliaka. 
Ka ọ dị ugbua, onyeisiala Naijiria bụ Muhammadu Buhari ekwuola hoohaa na ọ bụ mmasị ya na  ntuliaka 2023 ga-adị ka nke e mere n'Ọsụn na Ekiti steeti , na-enweghị mago mago ọbụla, maọbụ ntịnye aka nke gọọmenti. 
Ụfọdụ ndị ọrụ na-eru n'okwu mmadụ na-ekwu na ọ bụ soshal midia mere ka aha onye na-asọ ọkwa onyeisiala n'aha otu Labour Party bido wuwee. 
Na nkọwa, etu soshal midia ga-esi emetụta ntuliaka na-abịa, Ọkammụta Igwe  na Orakwe kwuru na soshal midia nwere ike idozi maọbị imebi ntuliaka 2023. 
Ha kwuru na akụkọ a na-akọ na soshal midia ga-eme ka ọtụtụ ndị gụrụ akwụkwọ nwee etu ha ga-esi we tụnye aka na ntuliaka na-abịa. 
Prof Obasi Igwe kwuru sị: "Akụkọ dị iche iche na-aga na soshal midia ma nke bụ eziokwu ma nke bụ ụgha, nke a ga-etinye aka n'ihe ndị mmadụ na-aga ime." Orakwe sịrị na etu soshal midia nwere ike isi mebi ntulliaka bụ site na akụkọ ụgha. 
 "Tupu ntuliaka, i nwere ike ịnụ na Atiku arituorola Peter Obi maọbụ na Peter Obi aritorola Atiku." " Ụdị akụkọ a nwere ike iduhie otu agadi nwaanyi nọ n'ime obodo, ọ sị na Peter Obi agaghị azọkwa ntuliaka, ka ya nọrọ n'ụlọ ya." Ndi na-eti mkpu nnwereonwe Biafra  Nkwubi ọbụla si n'aka ndị na-eti mkpu nwereonwe nwere ike ịmetụta ntuliaka. 
Na izu ole gara aga, nwoke nọ Finland bụ Simon Ekpa na ndị otu ya ọ kpọrọ 'Autopilot' kporo oku nọ®ọnụlọ abalị ise, n'Ọwụwa Anyanwụ, mmachi ahụ adịchaghị ire dịka otu Ipob, otu Ọhaneze Ndigbo nakwa Gọọmenti steeeti dị n'Ọwụwa Anyanwụ kwugidere ya. 
Dịka Orakwe si kwuo, ebe otu ndị na-eti mkpu nnwereonwe kwụ na ntuliaka ga-emetụta onye ga-emeri na ntuliaka onyeisiala n'Ọwụwa Anyanwụ. 
" Etu ihe si aga, ọ bụrụ na otu Ipob maọbụ otu ndị dịka ha pụta nye iwu onye ndị mmadụ ga-atụnyere maọbụ sịkwanụ ndị mmadụ apụtala tụọ vootu,  ọtụtụ ga-ege ha ntị." Onye kachasí jide ego ga-eso kwuo onye ga-emeri na ntuliaka 2023. 
Agụụ na ụbịam ji ndị mmadụ, e nye ha ego ọ ga-emetụta ka ndị mmadụ ga-esi  N'ihi oke ụbịam, ọtụtụ ndị mmadụ ga-atụnyere ndị nyere ego maọbụ ihe onyinye dị iche iche. 
 Orakwe sịrị, "Ụbịam na-arị elu, onye inyere otu Naira, ọ sị na ka ya rie nke a n'ihi na ọ banye ebe ahụ ọ gaghị echeta m." Dịka Ụlọakụ mbaụwa World Bank si kwuo n'ozi ha wepụtara n'ọnwa Maachị afọ 2022, mmadụ anọ n'ime 10( ya bụ pasentị 40) ụmụ Naijiria nọ n'ụbịam. 
  Ndọrọndọrọ ndọrọ ọchịchị Naijiria bu ihe ọ bụ ndị aka ji akụ na-enye karị aka na ya. 
ha ji ego agbasa ozi achụm nta vootu nakwa inye onyinye dị iche iche dịka akwa, ihe oriri, anakwa ego. 
 Ntuliaka 2023 agaghị adị iche. 
Dịka Obasi Igwe, Ọkammuta 'Political Science'  bụbụ onyenkuzi na mahadum 'University of Nigeria Nsukka' si kwuo,”Ọtụtụ ndị mmadụ ga-atụnyere ndị si okpukperechi nke ha." Kemgbe onye na-azọ ọkwa onyeisiala n'aha APC bụ Bola Tinubu bụ onye ụka Alakụba  kpọpụtara Kashim Shettima  bụkwa ony otu okpukperechi ahụ dịka osote ya, ụfọdụ ndị ụka Kraisti  agbarụọla ihu maka nzọpụụkwụ ahụ. 
Otu n'ime ha bụbụ odeakwụkwọ ukwu nke Gọọmenti Etiti bụ Babachir Lawal bụ onye ugwu ma bụrụkwa onye Ụka Kraisti gwara ụlọọrụ ntakụkọ AriseTV  na mkparịtaụkta na "Iwebata onye moslem na onye moslem ịzọ ọkwa nke APC webatara bụ ajọ atụmatụ  ga-eme ka nsogbu nkewa kawanye njọ n'Ugwu."  Onye ntakụkụọ  bụ Olu Fasan kwuru na ya bụ ihe bu iji lelia ndị ụka Kraistị, " Ha chọrọ ịnapụ ndị ụka Kraisti ikike ha na ndị okpukperechi Alakụba ịkwụ nhatanha n'okwu ndọrọrọndọrọ ọchịchị Naijira." "Ọ bụrụ na ọ gara ha, " ọ ga-esi ike onye Ụka Kraisti ịbụkwa Osote Onyeisial ma ya fọdụ Onyeisiala Naijiria." Ndị okpukpere Kraist and nke Alakụba bụ okpukerechi kachasị n'ọnọgụgụgụ na Naijiria. 
Ọ fọrọ ntakịrị ka ndị na-ekpe okpukerechi abụọ a hara nhataha dịka ndị Kraịsti dị pasentị  48%,ebe ndị Alakụba dị pasentị 50%, dịka nnyocha ụlọọrụ Pew nke afọ 2015 si kwuo. 
Ha na-enyo onwe ha enyo mgbe abụla mgbe mana nke a kawanyere njọ na nsonso dịka tigbuo-zọgbuo metụtara okpukperechi na-arị elu ọkachasị n'Ugwu Naijiria.. 
Ndị 'G-5 Governors'  bụ  ndị na-akpọkwa onwe ha  "Integrity Group" gụnyere Governor Nyesom Wike nke Rivas Steeti, Samuel Ortom nke Benue Steeti, Seyi Makinde nke Oyo Steeti, Okezie Ikpeazu nke Abia steeti na Ifeanyi Ugwuanyi nke  Enuwgu steeti. 
Ha bụ ndị gọvanọ PDP  kewapụtara onwe dịka obi adịghị ha mma etu kemgbe pati ahụ mechara ntuliaka imeụlọ ha. 
Kama ịhọrọ Wike dịka osote ya, Atiku họọrọ Ifeanyi Okowa bụ gọvanọ Delta Steeti na-agbayeghị alo komiti lebara anya n'okwu pati ahụ  tụnyere ya. 
Ndị ootu G-5 na ndị na-akado kpọrọ ekwo nkụ si na ọ bụ naanị ma  onyeisioche pati ha bụ Iyorchuia Ayu arituru n'ọkwa ya dịka iwu pati ahụ sịrị dị ka udo ga-achị. 
Otu onye nwere agba na pati ahụ bụ .Bode George gwara BBC Igbo na mkparịtaụka ' na o megidre iwu pati ha, Onyeisiala nakwa Onyeisioche pati ha isi n'otu mpaghara  dịka Atiku na Ayu bụ ndị Ugwu Naijiria. 
N'ihi ọgbaghara, kama inye Atiku nkwado, ndị 'G-5' na-ekwu okwu kwugide Atiku ma jụkwa isonye  ya n' achumtavootu. 
Na nso nso, Wike kwuru na  ndị G-5 gọvanọ "ga-akwado onye na-azọ ọkwa onyeisiala aka ya dị ọcha." Ebe foto si, BBC/CBN E wezụga okwu okpukperechi, okwu agbụrụ maọbụ mpaghara onye is so n'ihe bu isi a hụrụ kwawa okpu na ntuliaka na Naijiria. 
Obasi sịrị,"E nwere ndị ga-asị na ihe ọ sọrọ ya bụrụ, na onye ya ma bụ onye nke ya." tụnyere ndị maka ha na-asụ asụsụ nke a maọbụ nke ọzọ." "Obasi kwuru sị, ” Ọtụtụ ndị mmadụ ga-atụnyere ndị si agbụrụ ha." Ka ọ dị ugbua, ụfọdụ ndị ọnụ na-eru n'okwu  na-ekwu na ndị  mmadụ ga-atụnyere ndị bụ ọ-kwụrụ- ọka ga-adọ ntuliaka ahụ dịka mpaghara ha si dị. 
 Ndị ma ihe ekwe na-akụ n'okwu ndọrọndọrọ ọchichị na-ekwu na mmadụ atọa ga-enweta nkwado na mpaghara ha si bịa. 
Ịgbado ụkwụ n'okwu agbụrụ malitere na ndọrọndọro ọchịchị  Naijiria n'afọ 1945, oge  ichie Obafemi Awolowo Atumvootu Nke a malitere  Ebe foto si, EPA A na-eche na ngaghariiwe Endsars nakwa iwe etu gọọmenti si so ogbugbu e gburu ụfọdụ ndị meere ngaghariiwe EndSars na Lekki Toll Gate ga-emetụtụ onye ndị mmadụ ga-atụnyere n'afọ 2023 dịka ọ kpalitere ọtụtụ ndị na-eto eto itinye anya okwu ntuliaka.  Orakwe sịrị, ""EndSars kpalitere ịnọkụnobi ndị mmadụ isonye na  ntuliaka." " Nke a pụtara ihe na ndebanye aha maka akwụkwọ atumvootu." Otu n'ime ndị ndụ Endsars bụ Rinu Oduala kwuru na Endsars kpọlitere ndị mmadụ n'ụra n'okwu ndọrọndọrọ ọchịchị. 
Okammụta Igwe sịrị, "O nwere ndị ga-eji maka  nkwenye banyere ọchịchị Bekee kpọrọ "ideology tunyere onye ha ga-atụ nyere, manaha ebughị ibu." Onye na-azọ ọkwa Onyeisiala n'aha AAC bụ Omoyele Sowore na-ekwupụta nkwenya na 'socialism', ụfọdụ ndị nwere ụdị nkwenye nwere ike iji maka nke a tunyere ya vootu. 
Agụghi akwụkwọ nwere ike ime ka ndị na-atụ vootu  ghara ịtụnyere onye ha bu n'obi ịtụnyere. 
Orakwe kọwara na ụfọdụ ndị mmadụ agụghị akwụkwọ ịghọta akara pati ha maọbụ onye ha bu n'obi ịtụnyere nwere ike mee ka ha binyere onye ọzọ aka maọbụ binye aka n'ụzọ ga-ala vootu ha n'iyi. 
Igwe sịrị, "O nwere ndị ga-abịa ebe a na-atụnye aka, ha agaghị ama onye  ha ga-atụnyere. 
 "Ufọdụ ndị mmadụ ga-atụrụ onye a sị ha tụọ®ọ vootu."  Ọ bụrụ na Naijiria bụ obodo dị mma, ihe aga atunye aka ga-abụ ihe onye ahụ ga-eme. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akachibụrụ Anambra steeti na otu onye na-azọ ọkwa onyeisiala Naịjirịa na 2023 bụ Peter Obi gwara BBC Igbo obi maka atụmatụ n’ịzọ ọkwa. 
 Obi kwuru na nsogbu ya abụghị nke okwu ‘zoning’ nke bụ inye mpaghara ọbụla ohere ịzọ kama ihe ka mkpa bụ ịkpọpụta mmadụ niile nwere mmasị ịzọ ọkwa, nyochaa ntozuoke ha ma họpụta onye kacha mma nakwa onye kacha tuzuo oke site n’ogogo agụmakwụkwọ, ihe onye ahụ rụrụla n’oge gara aga, agwa ya nakwa ihe ịgba ama ndị ọzọ ga-atuziri ọha aka ma ya bụ onye abụ onye kwesịrị ịchị Naịjirịa ugbua. 
 Obi onye kwupụtara mmasị ya n'ọkwa a n'okpuru pati People's Democratic Party (PDP), tinyere ọnụ n’okwu ndị na-ekwu na ha na-achọ nnwereonwe n’aka Naịjirịa kwuo “Ihe ndị mmadụ ji ekwu na ha achọghịzị ịnọ n’otu (na Naịjirịa) maka a na-eme ha mmegbu” “Di na nwunye mee mgbasa bụ maka na enwere nsogbu” Ọ kọwara na atụmatụ ya n’ịzọ ọkwa a bụ ịkpọ Naịjịrịa ọnụ nke ọma ka enwee udo na ịhụnanya. 
  Nke  a na-abịa dịka n’afọ ole m ole garala aga, ọtụtụ ndị n’akụkụ dị ịcheịche na Naịjịrịa malitere eti mkpu nnwereonwe nakwa nkewapụ nke gụnyere otu Yoruba Nation na Indigenous People of Biafra (Ipob), bụ ndị bu okwu a n’isi na nso nso a. 
 Maka okwu ego gọọmentị Obi kọwara etu o siri mee ihe dị iche n’Anambra nke mere gọọmentị ya jiri hapụ idaba n’ọnọdụ ịbị ego nakwa iji ụgwọ. 
 “Anyị kwụsịrị nkwarị na nkwasa ego gọọmentị”  Maka abụbọ ọrụ ndị nkuzi na Naịjirịa, Obi kwuru na ọ ghọtara iwe ha ma rutuaka na ihe ha na-eme bụ ihe dịrị ha dịka gọọmentị emezughị nkwekọrịta ha na ndị nkuzi na Naịjirịa. 
 Obi kọwara na ihe ga-eme ka Naịjịrịa gaa n’ihu ma meepee bụ ma ọ bụrụ na akwalite agụmakwụkwọ nke ọma. 
 Ọ kwukwara ihe ọ ga-eme ma ọ bụrụ na otu Pati People's Democratic Party (PDP) ghara ịhọpụta ya dịka onye ga-azọchịtere ha ọkwa onyeisiala maa gaa n’ihu kagbuo okwu ndị na-ekwu na ọ na-azọ ọkwa ibu osote onyeisiala ma Atiku Abubakar nweta mmeri. 
 Obi kọwara na ọ ga-agba mbọ gbapụta ọtụtụ ndị mmadụ n’ụbịam site n’ikwado ọrụ aka ndị mmadụ. 
 O tinyekwara ọnụ na nsogbu enweghị nchekwa na Naịjrịa ma kọwaa na a gbapụta ndị mmadụ n’aka ụbịam, tigbuo zọgbuo nakwa ọgbaghara jupụtara na Naịjịrịa ga-adaju. 
 Obi kwuru na ikwado ndị agha ga-enyereaka na atụmatụ inweta nchekwa ọzọ na Naịjirịa. 
 O kwuru na ewezuga nchekwa na “ebe ihe nrite Naịjịrịa kacha nọrọ bụ na mpaghara ugwu ”. 
 Ọ kọwara na mpaghara ugwu kacha nwee ala sara mbara nke mere ọzụzụ ụmụanụmanụ nakwa ọkụkụ ugbo jiri amụbawanye nke ukwuu ebe ahụ. 
 O kwuru na mmanụ agbidi ekwesịghị ịbụ ebe akụnaụba Naịjirịa kwesịrị ịgbado okwu kama ọ kwesịrị ịbụ n’ọrụ ugbo. 
Ọ gara n’ihu kọwaa na mpaghara ugwu karịrị ọtụtụ mba dị nọ n’ụwa n’isaa mbara. 
 Kirie ihe onyonyo a n’uju ka ị nụrụ ihe Peter Obi kwuru. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Joe Igbokwe bụ ọnụ na-ekwuru pati All Progressive Congress (APC) na Legọs Steetị tinyere ọnụ n'okwu banyere ndị Igbo ịzọta ọkwa Onyeisial Naịjirịa n’afọ 2023. 
 Na mkparịtaụka pụrụiche ya na BBC Igbo nwere, Igbo tara ụkwa ma jaa eze banyere etụ ndị si eme ndọrọndọrọ ọchịchị nke ha. 
Mgbe a jụrụ banyere etu ndị Igbo ga-esi nwete ọchịchị Onyeisiala Naịjirịa ọkachasị na ntuliaka afọ 2023 na-abịa abịa. 
Igbokwe sị "ndị Igbo adịbeghi njikere ịzọta ọkwa onyeisiala Naịjirịa, mana ha ka nwere ohere ma ọ bụrụ ha zọpụ njem dị n'ime ya". 
O kwuru hoo haa na otu agbụrụ enweghị ike ịzọta ọkwa onyeisiala Naịjirịa. 
 Ọ sị na ndị ọnụ na-eru n’okwu n’ala Igbo gụnyere ndị Eze obodo, ndịisi ụka, ndị ndọrọndọrọ ọchịchị kwesiri ịmapụ njem ịga ka ha na ndị agbụrụ ọzọ nwee nkwekọrịta maka ebu n’obi ha. 
Ọ sị na ọ bụru na ndị isi a gakwuru Bola Tinubu kọwaara ya mkpa ọdị maka onye Igbo ịchị Naịjirịa na ọ ga-aghọta. 
BBC Juru ya ajụjụ ndị mmadụ kpụ n’ọnụ gbasara ahụike onye ndu APC bụ Bola Ahmed Tinubu bụ nke ha na-ekwu na ahụ esichaghị ya ike. 
Joe is na “ Tinubu bụ agụ abụọ dị n'ime n’otu. 
O siriike ka anụ gbara abụbụ”. 
Ọ sị na ndị na-ekwu otu ahụ amaghị ihe ha na-ekwu. 
O kwuru ọtụtụ ihe dị n’ime ihe onyonyo a ị ga-ekiri. 
Ọ bụ dịka Joe Igbokwe bụ ọnụ na-ekwuchitere otu patị All Progressive Congress (APC) na Legọs Steeti kwuru sị, " Ndị ọnụ na-eru n’okwu n’ala Igbo gụnyere ndị Eze obodo, ndịisi ụka, ndị ndọrọndọrọ ọchịchị kwesiri ịmapụ njem ịga ka ha na ndị agbụrụ ọzọ nwee nkwekọrịta maka ebu n’obi ha". 
Ogbonnaya kwuru sị, " Eee, ihe Igbokwe kwuru mara mma. 
Anyị na-akwado ịme njem ịhụ ndị ọchịchị agbụrụ ọzọ maka ọchuchọ ọchịchị ndị Igbo". 
O kwuru sị na ọ bụrụ na enyeghị ndị Igbo ọchịchị afọ 2023na ọ ga-esiri ndị Ighbo ike, Ọ kọwara sị, "Ọ bụrụ na ihe siere ndị Igbo ike, ọ ga-emetụta ebe ndị ọzọ na Naijirịa". 
Lee ihe ndị Igbo nwere agba kwuru maka PDP ịnapụ Igbo ohere iwepụta onye ga-azọ ọikwa onyeisiala. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọ kwụsịghị n'ogbugbu ndị mmadụ, a gbakwara ma ụlọ ma ụgbọala ụfọdụ ndị mmadụ ọkụ n'ime ihe karịrị steeti abụọ na mpaghara Ọwụwa anyanwụ. 
Ụfọdụ n'ime ndị nwụrụ n'ogbugbu a gụnyere ndị uweojii na ndị nkịtị. 
Anambra steeti N'Anambra steeti, ọ dị ka chi bọọ a nụ ọzọ na steeti a dịka mkpamkpa rịrị ibe ya elu na steeti ahụ site n'izu gara aga banye na nke a. 
Ndị omekome wakporo ndị uweojii n'ụzọ si Ọnịcha gawa Owere, nso Ọkịja, n'ụbọchị Tọzde, Ọktoba 7, 2021. 
BBC Igbo ka na-echebiri ozi si n'aka Tochukwu Ikenganyịa bụ ọnụ na-ekwuru ndị uweojii na steeti ahụ. 
 Imo steeti N'Imo steeti, ndị omekome ji egbe wakporo ma mụnye ụlọ nna Vincent Dimkpa bụ onye a ma na soshal midia dịka 'Eze Awọ' ọkụ, n'obodo ha n'Awọ-Ọmamma. 
Ha akwụsịghị ebe ahụ, hụ mụnyekwara ụfọdụ ụgbọala ndị ha hụrụ n'ihu ụlọ ya ọkụ. 
Ndị omekome ahụ gbara ụlọ nna Dimkpa ọkụ tinyekwara isi gaa n'ụlọ Eze Amukamara n'otu obodo Awọ-Ọmamma ahụ wee gbaa ya ọkụ. 
Ọ sị: "Cheta na ha boro m ebubo na aka m dị n'ọnwụ Ikonso nwanne m. 
Ụlọ Eze a ha gbakwara ọkụ bụkwa maka ebubo na o suru Ikonso imi." Enweghi onye nwụrụ na mwakpo a. 
N'ụbọchị Mọnde, Ọktoba 4, ndị oji egbe chụsasịrị ndị mmadụ n'Owere, isiobodo Imo steeti, dịka ha na-amanye ndị mmadụ ka ha nọrọ n'ụlọ. 
Ebonyi steeti N'Ebonyi steeti, ndị oji egbe wakporo ma gbuo ihe ruru mmadụ iri n'ụbọchị Tọzde, Ọktoba 7, 2021. 
Ndị ha gburu gụnyere ndị uweojii abụọ, ndị ọkaiwu abụọ na ndị nkịtị ruru mmadụ asatọ, bụ ndị ha wakporo n'ụzọ Ọnịcha Igboeze nakwa mpaghara Isu nke steeti ahụ. 
Loveth Odah bụ ọnụ na-ekwuchitere ndị uweojii na steeti ahụ kwuru na nnyocha ka na a ka na-eme nnyocha ịchọpụta etu ihe mere si mee na ndị mere ya bụ ihe. 
Enugwu steeti N'Enugwu steeti, ndị omekome ji egbe gburu mmadụ abụọ bụ ndị nche, n'Enugu-Ezike dị n'okpuruọchịchị Igbo-Eze. 
Ha akwụsịghị ebe ahụ, ha gara n'ihu gbaa ma ụlọ ma ụgbọala ndị nche ahụ ọkụ. 
Mkpamkpa ndị oji egbe malitere ịga ọkụ ọkụ na mpaghara Ọwụwa anyanwụ n'ime ọnwa ole na ole gara aga n'afọ 2021 a. 
 Ka ọ dị ugbua, agaghị asị na ọ bụ naanị ndị uweojii ka ha na-egbu, dịka ha na-egbukwa ma ndị nkịtị ma na-agba ma ụlọ ma ụgbọala ọkụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
"Ihe m chere maka ọpụpụ Peter Obi na PDP na ọkwa onyeisiala Naịjirịa bụ..." - Bode George  "Ihe m chere maka ọpụpụ Peter Obi na PDP na ọkwa onyeisiala Naịjirịa bụ..." - Bode George  Bode George bụ onye ndu Peoples Demcoratic Party akọwaala kpọmkwem ihe butere esemokwu n’etiti Atiku Abubakar, Nyesom Wike na Ayo Iyorcha. 
Na mkparịtaụka ya na BBC Igbo nwere, George sị na ọ bụ etu e si kesa ndị ji ọkwa ọchịchị na PDP na-ese okwu. 
Ọ sị na otu n’ime ndị a bụ mpaghara ebe onye onyeisioche pati ahụ si pụta. 
George sị na ndị tọrọ ntọala ọchịchị onye kwuo uche ya na Naịjirịa gụnyere Alex Ekwueme, Bola Ige, Jim Nwobodo na ndị ọzọ bịara kee Naịjirịa mpaghara isii iji hụ na udo chịrị. 
"Ihe m chere maka ọpụpụ Peter Obi na PDP na ọkwa onyeisiala Naịjirịa bụ..." - Bode George  Ntọala a hụrụ na mpaghara ọbụla ga-ahọpụta onye ga-eji ọkwa ọchịchị na gọọmentị etiti malite n’Onyeisiala ruo n'onyeisioche pati ha. 
George sị na ihe dị n’iwe pati ha bụ PDP bụ na a ga na-eke ọchịchị bụ zoning, mana o rutere ugbua ihe niile nyụọ ka ọkụ. 
Ọ sị na ọ dịghị mma ka onye na-azọ ọkwa onyeisiala na onyeisioche pati ahụ si n’otu mpaghara pụta. 
Ọ gara n’ihu dụọ ndụmọdụ sị na ọ bụrụ PDP akpachaghị anya na ha agaghị achịta aja na ntuliaka afọ 2023. 
George tinyekwara ọnụ maka ọkwa ọchịchị Peter Obi nke Labour pati nakwa Bola Tinubu nke APC na-azọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọgụgụ ndị na-azọ ntuliaka malitere elekere 11 n'abalị. 
PDP primaries: A malitela ịgụ vootu na ntuliaka imeụlọ PDP Ndị so n'ịzọ ịnweta ọkọlọtọ PDP na ihe ha nwetara: Tambuwal chiliri aka elu nkenke  Cheta na n'abalị a ka Gọvanọ Sokoto Steeti bụ Aminu Tambuwal achilila aka elu n'atụmatụ ya ịzọ ọkwa onyeisiala Naịjirịa n'okpuru pati PDP dịka ọ na-adonyeziri Atiku Abubakar ukwu n'atụmatụ ya ịzọ ya bụ ọkwa. 
T A Orji awuchiela na ntuliaka imeụlọ Ndị EFCC, ndị ọrụnchekwa na ndị Inec bịara ihu ka ihe niile si aga. 
Ntụlịaka imeọlụ ndị PDP ka na-aga n'ihu na MKO Abiola Stadium dị na Abụja n'ụbọchị Mee 28, 2022. 
 Ndị nwere agba na patị ahụ awụchirị na ogige ahụ n'isi ụtụtụ. 
 Ndị bịara ntuliaka imeụlọ Ndị mmadụ gụnyere ka David Mark, Douye Diri nke Bayelsa, Seyi Makinda nke Oyo steeti Steeti na ndị ọzọ a nwụrụla ọkwa n'aka wuchie na ya bụ Ogige. 
T A Orji awuchiela na ntuliaka imeụlọ Ndị ọzọ ị ga-ahụ n'ogbo ebe ahụ bụ mmadụ dịka Raymond Dokpesi, Dino Melaye nakwa ndị ọzọ. 
 Dino Melaye bụbu Sinetọ na-anọchịanya Kogi na ndị otu patị PDP dị na MKO Abiola Stadium Ndị otu patị PDP si n'Abia PDP primaries: A malitela ịgụ vootu na ntuliaka imeụlọ PDP  Ndị otu patị PDP si Abia steeti Ndị otu patị PDP si n'Imo Ọtụtụ ndị ama ndị a na-eze bụ ndị deligatị etukwurula na ogige nke ha. 
 E dechara aha steeti niile n'ogige nke ha bụ ebe a tụrụ anya na ha ga-etukwu ma ha bịa.PDP primaries: A malitela ịgụ vootu na ntuliaka imeụlọ PDP  Ndị otu patị PDP si Kwara steeti Ndị uweojii juru eju bara abara n'ime nakwa mpụga ogige a iji hụ na ọnweghị onye kpara ajọ agwa ebe ahụ. 
I hugodi ndị uweojii nọ ebe ahụ ijiri nwayo nọrọ ofu ebe mara na ọ bụghị egwu ọnwa ka a pụtara ebe ahụ. 
A dọnyere igbe e ji atụ vootu iri na anọ n'etiti ọgbọ bụ ebe nke gosiri mmadụ iri na anọ a ga-atụrụ vootu. 
 O kwesiri ịkarị ole ahụ ma ọ bụrụ na Peter Obi na Mohammed Yahatu-Deen ka nọ n'egwu. 
Mana ha abụọ eserela ukwu na ya bụ egwu maka ihe ha sị na ọ bụ ihe nruruaka ha hụrụ na otu PDP. 
Akụkọ ka na-abịa o. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụdị ‘Structure’ m chere Peter Obi kwesịrị inwe tupu ọ chọwa ịbụ onyeisiala - Ned Nwoko Ned Nwoko bụ onye ndọrọndọrọọchịchị na ojiegoachụego akọwarala BBC Igbo ihe o chere maka okwu ọtụtụ mmadụ kpụ ọnụ ugbua bụ 'structure' Peter Obi kwesịrị inwe tupu o chee ịbụ onyeisiala Naịjirịa. 
 O kwukwara na o so kwadokwa nloghachite Peter Obi na People's Democratic Party - PDP. 
 Ọkparaeze Nwoko gara ihu kọwaa ihe 'structure' a na-ele anya pụtara. 
 Ọ si na structure pụtara ndị niile ga-emejupụta ndị gọvanọ, ndị ụlọomeiwu ụkwụ ma nta. 
N'uche ya, ọ bụ ndị a niile ga-eme ka ọchịchị ya pụta ihe. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Onye enyemaka Gọvọnọ Legọs Steeti na mkpocha na nzacha bụ Joe Igbokwe akọwala ya bụ ebubo ndị mmadụ na-ebo gbasara ije ego gara n'ọgbakọ APC ha jiri wepụta Bola Tinubu bụ onye ga-eburu ha ọkọlọtọ na ntuliaka onyeisiala nke 2023. 
 Igbokwe, onye BBC Igbo gbara ajụjụ ọnụ sị na ego enyere ndị "delegate" na ntụlịaka imeụlọ ha mere abụghị ngarị, kama ihe ọ kpọrọ "Logistic", "ka ọ ga-abụ akpọọ onye ahụ oku echi ọza gị". 
 Igbokwe sị na ịzọ ndọrọndọrọ abụghị egwu ụmụazị, na ọ bụ ego ka e ji eme ya. 
 O kwuru na ego ndị ahụ bụ ihe e ji etinye ndị ahụ na họtelụ, nye ha nri na ihe ndị ọzọ. 
 O kwuru na Peter Obi na-eme na ya anaghị enye ndị mmadụ ego ga-emecha chọpụta na " a naghị agba aka ụkpọrọ ahụ nwata na-epu eze n'ọnụ."  O kwuru na mmadụ iri isii nọchitere anya ndị steeti Legọs na ya bụ ọgbakọ bụ ego ka e jiri kpọga ha ebe ahụ. 
 Ọ zakwara ajụjụ maka ohere ndị Igbo nwere ịzọta ọkwa onyeisiala Naịjirịa, bụ nke o ji ilu kọwaa sị, "ọkụkọ ga-abụ okeọkpa, a na-ama ya n'ụtụtụ". 
 Nke a pụtara na a na-amalite gboo kwadowe ịzọ ya bụ ọkwa. 
 "Ọ bụghị ihe a na-aba n'ike". 
 O kwuru na ndị Igbo e bidoghị n'oge kwadowe ya bụ njem, nke mere na ọ ga-ahịa ha ahụ inweta ya. 
 O kwuru na uche Bola Tinubu adịla n'ọkwa onyeisiala Naịjirịa kemgbe 1990. 
Igbokwe sị na ndị Igbo agbajichaala akwammiri niile ha ruburu mbụ kaara ịnyere ha aka ịzọta ya bu ọkwa. 
 Gee ya ntị n'ihe onyonyo a pụrụiche. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Fada Mbaka onye binyere aka n'ozi e ziputere na Facebook ya, kwuru sị na enweghi etu ọbụla o si sonye na ya bụ ngagharịiwe nke ndị bịara ụka n'Adoration Ground mere. 
Ọ gara n'ihu kpọkuo ndị ụlọụka ya ka ha dere jụụ ma kwụsị mkparị ha na-enye Bishọpụ ya bụ Most Rev. 
CVC Onaga. 
O kwuru na Adoration Ministries nọ n'okpuru ma na-erubere ụka Katọlik isi, ma kwuo ka ụmụ Adoration mara nke a. 
Fada Mbaka gara n'ihu kwuo na ọ na-erubere Bishọpụ ya isi, ma gwa ndị Adoration ka ha gbaa mbọ na-aga maasị mgbe ọbụla. 
O chetakwaara ha na Bishọpụ akwụsịla ihe ọbụla gbasara Adoration ugbua. 
Lee ozi o binyere aka: Ebe foto si, Adoration Ministry Facebook Ebe foto si, Adoration Ministry Facebook N'ụbọchị 18 nke ọnwa Juun ka Bishọp ụka katọlik nke Enugwu Dayọsis bụ Bishọp Callistus Onaga, nyere iwu sị ka ndị ụka Katọlik kwụsị ife ofufe n’Adoration Ministry nke Fada Mbaka. 
Bishọpụ nyere iwu a site n’akwụkwọ ozi o wepụtara n’ụbọchị 17 nke ọnwa Juun, 2022, sị na mmachi a ga-adị ruo mgbe e mechara nnyocha ndị isi ụka Katọlik na-eme n’isi Fada Mbaka. 
Ọ gara n'ihu kwuo “N’ihi ọtụtụ ihe ndị na-eme n’Adoration Ministry nke megidere okwukwe na nkuzi ndị Katọlik; a dọọla Fada Mbaka aka na ntị ọtụtụ oge mana o geghi ntị na ntuziaka ndị a.”  Mmachi a na-abịa n’ụbọchị ole na ole Father Ejike Mbaka buru amụma sị na Peter Obi ji aha Labour Party azọ ọkwa Onyeisiala agaghị emeri maka na ọ bụ onye aka ntachi. 
Amụma a Fada Mbaka buru mere ka ọtụtụ ndị mmadụ gbarụọ ihu ma katọọ ya n’ụzọ dị iche iche. 
N’ihi nke a Mbaka wepụtara ozi n’ụbọchị Fraịde 17 Juun, sị na ọ gọziela Peter Obi ma rịọ ndị nkwado ya mgbaghara. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Fr Mbaka: Ndị ụlọụka 'Adoration Ground' emeela ngagharịwe n'Enugwu taa Ihe onyonyo a na-egosi mgbe ndị gara ekpere Adoration malitere ịme ngagharị iwe n'Enugwu taa. 
 Iwe ha dịka BBC Igbo si chọpụta bụ maka mmachi amachiri ekpere ahụ ma nke ụbọchị ụka, ụbọchị Wenzde nakwa ịmụ anya abalị. 
Cheta na Bishopu nke Enugwu bụ Bishop Onaga bu ụzọ machie ndị ụka Katọlik niile ị ga-ekpere na nke Fr. 
Mbaka abalị ole na ole gara aga. 
 Akụkọ bidoro nsogbu a bụ mgbe Mbaka bụrụ Peter Obi ọnụ n'ụka Wenzde ya ọ kara ma kwụọ na ọ gaghị achị Naịjirịa. 
 Mbaka mechara tụgharịa gozie Obi ma rịọ ya mgbaghara dịka ndị mmadụ were iwe malite ịkatọ ya (Mbaka). 
 Nke a bụghị mbụ ụkọchukwu ahụ na-ekwu okwu na-ebute akụkọ gbasara ndị ndọrọndọro. 
Ọtụtụ na-ekwu na Mbaka bụ onye na-azọ ụmụ ogbenye ndụ Ndị otu ekpere 'Adoration Ministry' nke onyeisi ya bụ ụkọchukwu Katọlik Ejike Mbaka, amalitela ime ngagharịiwe n'ihi mmachi Bishọpụ Enugwu Dayọsis machiri ụkọchukwu a. 
Ọtụtụ ndị mmadụ gbakọrọ n'ogige ekpere 'Adoration' n'ụtụtụ taa bụ ụka, jirichaa ahịhịa ndụ n'aka ha ma na-eme ngagharịiwe. 
ọtụtụ n'ime ha na-ekwu na ụka Katọlik n'Enugwu steeti enweghị Bishọpụ. 
Akụkọ na-abịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Fada Mbaka bụ onyeisi ụlọ ekpere Adoration Ministry Enugu, kwuru nke a n'ọgbakọ ekpere o mere n'ụlọ ekpere ya taa bụ Wenezde, abalị iri na ise nke ọnwe Jun afọ 2022. 
Cheta na Peter Obi, bụbu gọvanọ Anambra Steeti, bụ onye na-azọ ọkwa onyeisiala Naịjirịa n'otu 'Labour Party'. 
Mbaka kwuru na Peter Obi bụ mmadụ na-enweghị mmụọ inye mmadụ ihe, ma kwukwa na "onye aka 'gum' agaghị abụnata onye ndu Naịjirịa". 
"Ọ ka mma inwe onyeisiala bụ agadi nwoke nwere mmụọ onyinye, karịa inwe onye ntorobia nwere aka 'gum'." Ọ gakwara n'ihu kwuo na Abubakar Atiku - onye na-azọ ọkwa onyeisiala na Pati PDP - egosila na ọ dịla njikere ịzọ ya bụ ọkwa n'ihi na ya na Peter Obi akwụghịzi. 
"Peter Obi nwere abụmọnụ ọnụ, onweghị ebe o ji azụ aga...ma ọ bụrụ na ọ bịaghị sekpuru ala n'elu 'altar' Adoration." Mbaka kwuru. 
Fr Ejike Mbaka: Peter Obi enweghi ike ịbụ onyeisiala Naịjiria Mbaka kwuru na Peter Obi kparịrị mmụọ nsọ. 
O kwuru na ọ bụ ya nyeere Peter Obi aka ịlọghachi n'ọkwa Gọvanọ n'Anambra steeti, "mana ọ bịaghị bịa kelee Chukwu". 
"Onye anaghị eri ego ya eri ka ụnụ na-achọ ịkwado? Ụnụ ọ chọrọ ka agụụ gụgbuo ndị mmadụ?" "Ọ bụrụ onyeisiala, ọ ga-emechi mịnịstrị anyị." "Ọ bụrụ na ndị Igbo na-achọ onye ga-anọchite anya ha na Naịjirịa, ọ bụghị ụdịrị mmadụ Peter Obi." Mbaka kwukwara sị: "Onye jụrụ inye onyinye n'ụlọụka o kwesịrị ịbụ onyeisiala?" Ọ gakwara n'ihu kwuo na ọ bụ otu a ka Peter Obi si hapụ APGA mabanye PDP, n'agbanyeghị enyemaka niile Odumegwu Ojukwu nyeere ya iji bụrụ gọvanọ. 
"I (Peter Obi) ji Ojukwu wee bido, n'etiti n'abọ ị tụhapụ Ojukwu, tụhapụ Igbo bụ Igbo, tụhapụ APGA, banye PDP," Mbaka kwuru. 
"Ugbua ọ gbabala na Labour (Party), ime emewela ya na 'Labour'." "Ọkwa ị ma na onweghị ihe ụmụakwụkwọ kpọrọ asị ka 'labour'...onye ọbụla kwadowe labour'." "Ọ bụrụ na o si na APGA were azọ ọkwa a, anyị amara na o nwere ndị ọ na-anọchi." Ebe foto si, Adoration Ministry Enugu Nigeria - AMEN Fr Mbaka N'afọ 2018, dịka Abubakar Atiku na Peter Obi na-achụ nta Mbaka kwuru na ihere ga-abụ nke ha n'ihi na Peter Obi na-emere Chineke aka 'gum'. 
Mbaka kwuru nke a n'emume 'harvest' nke ụlọ ekpere ya mere n'afọ ahụ. 
Peter Obi na ọtụtụ ndị ndọrọndọrọ ọchịchị ndị ọzọ gara ya bụ emume, mana Peter Obi ekweghị akpọ aha ego, kama o kwuru na ya ga-ahọrọ otu ihe ya ga-emere ụlọụka Mbaka. 
Mana Mbaka kwuru na ihe ahụ Peter Obi mere bụ mkparị nye Mmụọ Nsọ Chukwu. 
O kwukwara na Atiku na Peter Obi ga-ada ntuliaka ahụ n'ihi na Obi enweghị mmụọ onyinye. 
Fada Mbaka mechara rịọ Peter Obi mgbaghara maka ihe ahụ o kwuru gbasara ya, mana dịka ọ na-ekwu okwu taa bụ Wenezde, abalị iri na ise nke Jun 2022, o kwuru mgbaghara ahụ ọ rịọrọ esighi ya n'obi. 
"Arịọrọ m Peter Obi mgbaghara n'ihi na Bishọpụ nyere m iwu ka m rịọ ya. 
Dịka ụkọchukwu Katọlik, iwu ji m irubere Bishọpụ m isi." Mbaka kọwara na ihe mere n'ụbọchị ahụ na 2018 bụ na Peter Obi chọrọ ịnọrọ n'ime ụlọụka ya na-achụ nta vootu, mana ya ekweghị. 
O kwuru sị: "Peter Obi chọrọ ka m nye ya ohere ka ọ nọrọ n'ime ụlọụka rewe ahịa ya na Atiku, mana ekweghị m." "Ọtụtụ ndị pati APC, gụnyere gọvanọ Ganduje nke Kano steeti bịachara ebe a ụbọchị ahụ." "Ọ bụrụ na Peter Obi bido ikwu okwu maka PDP, aga m enyekwa ndị ọzọ ohere ka ha bịa kwuo okwu maka pati ha?" "Ụlọ nsọ Chineke abụghị ebe a na-ekwu okwu ndọndọrọ ọchịchị." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Nke a pụtara ihe dịka ya na ụlọntaakụkọ nwere mkparịtaụka n'ụbọchị ụka eji echeta ndị nna. 
 Ọ sị "ị gụọla ihe Bianca dere? Ọ bụ eziokwu - aka m ndị niile ahụ emefu ego mana ọ naghị adị m mma ma emefuo ego n'ụzọ ekwesighi maọbụ nke gọọmentị maọbụ nke mmaọdụ nkịtị" Cheta na Fada ụka Katọlik bụ Ejike Mbaka bụrụ ya ọnụ ma kwuo na ọ gaghị achị Naịjirịa n'abalị ole na ole gara aga. 
Ihe ọzọ Obi kwuru na ya bụ mkparịtaụka bụ na Fada Mbaka bụ ụkọchukwu echiri echichi. 
 Obi si "nsọpụrụ mwere ebe ọ nọ dị ya oge niile. 
Mgbe ọbụla o kwuru ihe ọbụla, ekpeerem okwu ahụ ekpere" Ọ sị kwa na ọ hụrụ Mbaka n'anya. 
Onye ji ọkwa 'Auxiliary Bishop' nke Enugwu bụ Ernest Anaezichukwu Obodo kwuru nke a n'akwụkwọ ozi o wepụtara na mgbede ụbọchị Tọzde. 
Bishọp Obodo kwuru na ihe niile mbaka kwuru megide Peter Obi megidere iwu na-achịkwa ụka Katọlik a kpọrọ 'Canon Law'. 
Akwụkwọ ozi ahụ kwuru sị: "Dayọsis ụka Katọlik nke Enugu ji ohere a na-akatọ, mana na-agọrọ onwe ya n'ihe niile Mbaka kwuru megide Peter Obi." "Anyị na-agwa ọha mmadụ na ihe niile ahụ Mbaka kwuru bụ uche aka ya, ọ bụghị nkwekọrịta ndị ụka Katọlik na dayọsis Enugu." "Anyị na-akpọku Mbaka ka ọ kwụsị ikwu okwu maọbụ ibu amụma nwereike ibute ọgba aghara n'obodo." Ebe foto si, Enugu Catholic Diocese Bishop Obodo kwukwara na ndị isi ụka Katọlik nke dayọsis Enugu amalitela atụmatụ ụka wepụtara maka iso okwu dị otu a. 
Ọ gakwara n'ihu rịọ ndị mmadụ ka ha gaa gbata akwụkwọ ikike ha ga-eji atụ vootu na ntuliaka 2023. 
Peter Obi ji aha Labour Party azọ ọkwa Onyeisiala Naịjirịa asaala Fada Ejike Mbaka nke Adoration Ministry okwu n'ihe ọ gwara ya maka ịzọ ọkwa ahụ. 
Odeakwụkwọ mgbasaozi Obi bụ Valantine Obienyem sị mgbe ya na Obi kpara n'ụtụtụ Tọzde, na ọ chọrọ ịkọrọ ya ihe Mbaka kwụrụ bụ nke na-ewu na soshal midia. 
Ọ sị Peter Obi jụrụ ya, "ọ bụ gịnị ka Mbaka kwuru?" Obienyem sị na mgbe o mepere ọnụ kpọta aha Fada Mbaka na Obi napụrụ ya okwu n'ọnụ sị, "Biko ka anyị hapụ Mbaka, kọọ ihe m jiri kpọọ gị n'ụtụtụ a". 
Ọ sị na o nweghi ihe ọbụla ọ chọrọ ikwu banyere Fada Mbaka. 
Obienyem gara n'ihu kwuo na Peter Obi gara mba Egypt na ọ ga-abata Naịjirịa na Tọzde. 
Cheta na soshal midia nwuuru ọkụ na Wenezde maka okwu Mbaka gwara Peter Obi. 
 Mbaka sị na Peter Obi agaghị enweta ọkwa Onyeisiala ọ na-azọ maka na ọ bụ onye aka ntachi. 
N'okwu ya "ọ ka mma onye kara nka na-emepụ aka inweta ọkwa Onyeisiala karịa onye ntọrọbịa na-eme aka ntachi. 
Ọ sị na ọ gwụchala ma Obi bịara n'Adoration Ministry buo ikpere n'ala ma rịọ ya mgbaghara ma ọ bụghị ya na ọ gaghị enweta ọkwa ahụ ọ na-achọ. 
Ihe mere n'ụka Mbaka mgbe o kwuru ya bụ ihe Ndị nọ n'Adoration Ministry mgbe Mbaka kwuru ya bụ ihe gbaara BBC ama sị na ọtụtụ ndị mmadụ gbarụrụ ihụ maka ya bụ ebe ụfọdụ kuliri lawa. 
Ụfọdụ na-ekwukwa sị na, "Mbaka ekwuteghị nke a". 
Ụfọdụ sị na  Ebe ụfọdụ na-ekwu na Mbaka enweghị ike ikwu ụdịrị ihe ahụ, ndị ọzọ na-ekwu na o kwesịghi ikwu okwu dị etu ahụ. 
Ndị a ma ama dịka Destiny Etiko na Kanayo Kanayo katọrọ ihe a Fada Mbaka kwuru Cheta na mgbe a na-achụ nta vootu ọkwa onyeisiala nke 2019 na Peter Obi nwere nsogbu n'Adoration maka na o kweghị ekwu ego ole ọ ga-eji gbaara ha Bazaa ebe ahụ. 
 Mbaka mere ihe niile ọ nwereike ka Peter kpọọ aha ego maka ọ kweghị. 
Nke a wutere Mbaka nke ukwuu mere ha abụọ jiri dị ka ha anọghị n'udo ugbua. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ihe Fada Mbaka mere na-ewu bụ amụma o buru maka mmeri Hope Uzodinma meriri n'Ụlọikpe Kachasị na Naịjirịa iji bụrụ aka na-achị Imo steeti. 
N'ụka ọ kara na ngwụcha ọnwa Decemba eji gafeta ụbọchị mbụ nke Jenụwarị 2020, Mbaka kwuru na mgbanwe ga-abịa n'ọchịchị Imo steeti n'afọ 2020. 
O kwukwara na "Chukwu ga-ehicha ndị Imo steeti anyammiri" maka na Hope Uzodimma ga-ewere ọchịchị dịka gọvanọ steeti ahụ. 
Ka amụma a Mbaka buru pụtara ihe, soshal midia nwuuru ọkụ dịka ọtụtụ mmadụ, ọkachasi ndị na-akwado aka na-achi Imo n'oge ahụ bụ Emeka Ihedioha, gbarụru ihu maka amụma ya. 
Onye na-eti egwu a ma ama bụ Charly Boy nakwa onye na-eme ejiji bụ Charles Awurum sokwa na ndị bara ezigbote mba maka okwu Mbaka. 
Isiokwu ndị a na-akpo Mbaka aha bụ na amụma ya banyere Imo bụ amụma ụgha. 
Mana ka chị jiri n'ụbọchị iri na ano nke ọnwa Janụwarị 2020, Ụlọikpe Ukwu na Naịjirịa nyere Hope Uzodinma ikike ị bụrụ aka na-achị Imo steeti. 
Tupu Ụlọikpe Ukwu ekpee ikpe ahụ, onye a kpụ n'ọnụ bụ Mbaka, ka ụfọdụ na-asị na mkpebi ụlọikpe a ga-egosi ụdịrị amụma ọ na-ebu. 
Ebe ụfọdụ, dịka nwa amadị e ji Henry Shield mara na Twitter, na-ekwu na ọ bụ ozi ka e ziri Mbaka ka ọ mata etu ndi mmadu ga-esi wee nabata mkpebi ulọikpe ahụ. 
Ka mkpebi a ruru ala, ụfọdụ na-ekwuzi na o gosiri na Mbaka na ndị na-achị Naịjirịa na-arụkọ, dịka ndi ọzo na-ekwu na ọ bụ ihe gosiri na o bụ ụkọchukwu ọpụrụiche. 
Ọkaiwu Chima Anozie bụ onye Imo steeti ma sokwara zuo ndọrọndọro onye ga-ebu ọkọlọtọ APC na ntuliaka nke 2019 kwenyere n'aka Mbaka dị na mmeri ha nwetara. 
N'okwu o kwuru ka ụlọikpe kpebiri ikpe, ọkaiwu a sị na ka Mbaka buchara amụma ya, ya weputere ihe o ji ekpe ekpere were kpokuwe Chukwu. 
'Amụma Fada Mbaka buru maka Hope Uzodinma n'Imo na-eme ihere' Onyeisi ụka katọlik na Legọs kwuru na amụma Mbaka adabaghị n'etu Ụka Katọlik si eme. 
Bishọp Adewale Martins gwara BBC na ọ bụghị ihe ziri ezi etu Mbaka si akwado otu onye ndọrọndọrọ ọchịchị hapụ onye nke ọzọ. 
Ọ gakwara n'ihu kwuo na e nwere ike ịkwụsị ọgbakọ ekpere Mbaka ma ọ bụrụ na ọ kpachapụghị anya. 
Mana ọtutụ ndị nkwado Mbaka na-ekwusi ike na Chineke ji ya arụ ọrụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mbaka kwuru nke a ụbọchị Wenezde n'ọgbakọ ofufe nru ọ na-ehiwe kwa izuụka n'ogige Adọration dị n' Umuchigbo Iji-Nike, Emene, Enugwu. 
Fada Mbaka sị na o ruru afọ 16 ndị chịburu Naịjirịa mbụ ji mebicha obodo ma kwukwaa na ndị mmadụ chọziri ka Buhari jiri afọ ole na ole mezie ihe niile. 
"Ndị mmadụ na-akọ m ọnụ na m na-akwado Buhari ka a ga-asị na Buhari adịghị eme ọfụma." Mbaka gara n'ihu sị na ọchịchị Buhari ga-adị, na ndị chọrọ ka ọ nwụọ ga-ebu ya ụzọ nwụọ. 
Ọ sị na ya ma na ọ bụ Buahri nọ n'Asọ Rock makana ọ na-echeta nkata ha abụọ kpara tupu ọ bụrụ onyeisiala. 
N'okwu banyere ndị na-achi ehi, Mbaka sị na ya nwere ehi, nke mere ya onye ọchịehi. 
Lee ihe 20 gbara ọkpụrụkpụ ndị ọzọ o kwuru n' ozi ya: Mbaka sị na Buhari abụghị nsogbu Naịjirịa 1. 
 Buhari abụghị nsogbu anyị, ndị Buhari bụụrụ nsogbu bụ ndị na-ezufu ego 2. 
Buhari abụghị nsogbu Ndigbo. 
Kedụ mgbe Buhari banyere n'ọchịchị Naịjịria? 3. 
Jonathan enyere Igbo Biafra, Buhari jụ inye ụnụ ya? Obasanjo enyere Igbo Biafra, Buhari jụ inye ụnụ ya? Ken Nnamanị bụ onyeisi Sineti, o nyere ụnụ Biafra? 4. 
N'ọrụ ugbo, Naijiria na-alaghachi ugbua na ị bụ ebe e jiri ịkọpụta ihe ubị mara n'Afrịka 5. 
Ihe e mebiri n'afọ 16, agaghị edozili ya n'otu afọ 6. 
Onye bụbụ Mịnịsta Mmanụ bụ Dieaziani ọ bụ na ọ bụghị onye Igbo na-alụ ya? Ebe foto si, AMEN 7. 
Ndị gọvanọ chọọ ụzọ ha ga-esi gboo mkpa nchekwa na steeti ha, ọ bụghị Buhari ga-abịa gburu gị anwụ. 
E kwuru m ka a ghara ime ngagharịiwe maka Fada Offu e gburu ma ọ bụrụ na e meghị nchọpụta ka e were hụ ihe a gbadoro ụkwụ. 
Esonyeghị m mee ngagharịiwe n'agbanyeghị na m bere akwa maka ogbugbu ya. 
Ndị wepụtara foto sị na ọ bụ m ebe m so eme  ngaharịiwe maka ogbugbu Fada Paul Offu ga-ata ahụhụ. 
E nwere ndị Fulani bụ ndị ajọ mmadụ na-ememila ndị mmadụ mana ha abụghị ndị ọchịehi. 
E nwekwara ndị ọchiehi na-eme ihe ọjọọ,  12. 
E nwekwara ndị Igbo bụ ajọ mmadụ bụ ndị ntọ, ọ bụghị naanị ndị Fulanị 13. 
Anyị nwere nnukwu nsogbu nke ihe ga-egbo ya bụ inwe ọrụ. 
Ụfọdụ ndị gọvanọ ga-ezufucha ego, ha agaghị akwụ ụgwọ ọnwa ndị ọrụ. 
15 Gọvanọ ọbụla bụ onyeisi nchekwa steeti ya, ha na-ata ego nchekwa kwa ọnwa maka nke a. 
Kedụ ihe ha ji ya eme?  16. 
Ndị uweojii na-ejichi ndị Keke na-anapụ ha ego n'ike ọ bụ Buhari na-eme nke a? A na-eme ya n'Ugwu Awụsa? 17. 
Bịafra, Bịafra, enye Ndigbo Bịafra ugbua, a sị anyị nweta onyeisiala, ndị Anambara a ga-ekwe ndị Imo? Ndị Imo aga-ekwe ndị Enugwu? Ndị Enugwu aga-ekwe onye Ebonyi? Abịa aga-ekwe Imo? 18. 
Ọ bụrụ na m bụ Ịmam ndị Ugwu, ndị Ugwu ga-echekwa m. 
Ọ bụrụ na m bụ ụkọchukwu ndị Ọdịda Anyanwụ, ndị Yoruba ga-echekwa m. 
Igbo nwere eze na-egbu onwe ha. 
Ha chọrọ igbu Fada Mbaka ka ha bo ya ndị Fulani. 
Ndị na-eti Biafra Biafra na-egbu oge ụnụ, na-anapụ ụnụ ego. 
2019 Elections: Buhari adaghị ntụliaka n'Enugu edere ya ede - Mbaka © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nnukwu Ụkọchụkwụ ụka Katọlik nke Enugwu Dayọsịs bụ Bishọpụ Calistus Onaga enyela ndị ụka ya ọpịpịa abalị asaa  maka "imetọ ọlta nchụaja Chukwu." N'akwụkwọ ozi o binyere aka ya nke o zigara ndị parish ụka nọ n'okpuru ya ụbọchị Tọzde, abalị isii nke ọnwa Mee afọ 2021, Bishọpụ Onaga kwuru na ọpịpịa bụ maka "iji kwụ ụgwọ maka mmerụ ndị na-eso Father Ejike Mbaka merụrụ alta ebe nchụaja nke Ụka." Ọ sịrị: " N'abalị ise nke ọnwa Mee afọ 2021, ndị na-eso Fada Camillus Ejike Mbaka nke Adoration Ministry Enugwu ji tigbo zogbuo wakpoo Katidral ma merụọ ọlta nso nke nchụaja ma mebikwa ihe n'ụlọ Bishopụ nakwa ụlọrụ nke dayọsis." Onaga kporo ndị ụka Katọlik oku sị, "Ya mere ana m akpo oku ekpere otu izuụka maka mmekwa na ịkwụ ụgwọ arụ e mere megide ebe ofufe nsọ nke ụka malite n'ụbọchị Fraide, abalị asaa nke ọnwa Mee rue abalị 14,2021."  Bishọp Callistus Onaga bụ Bishọp na-achịkọta Enugwu Ekpere  e nyere ha  maka ọpịpịa gụnyere Abụọma 51 na 23, na roziri. 
Cheta na ndị na-eso Fada Ejike Mbaka mere ngagharịiwe wakpo ụlọ Bishop nakwa Ụlọụka Holy Ghost Cathedral dịka ha mere ngagharịiwe na-achọ Mbaka bụ onye ndu Adoration Ministry Enugwu." Ụgbọala e mebiri na Holy Ghost Cathedral,Enugwu Aka na-achị Enugwu steeti bụ Ifeanyi Ugwuanyi gara n'ụlọ Bishọp Ụka Katọlik nke Dayọsịs bụ Calixtus Onaga ụbọchị Tọọzde ịhụ etu e si mebie ihe dịka e mere ngagharịiwe n'ihi Fada Ejike Mbaka na steeti ahụ ụnyaahụ. 
Ndị mmadụ mere ngagharịiwe n'Enugwu ụbọchị Wenezde dịka akụkọ fegharịrị na a na-achọ Fada Ejike Mbaka nke Adoration Ministry achọ mana e mechara Fada Mbaka gbaa ka okwe ma gwa ọha ndị na-achọ ya okwu. 
 Ụka Katọlik na dayosis Enugwu nyeburu Mbaka ntụzịaka ya nọpụ n'ime ụlọ n'ime ekpere na ntụgharịuche, ma hapụ ikwu maasị maọbụ rụọ ọrụ ọzọ abalị iri atọ. 
Ọ bụ ka ọ gachara abalị abụọ Mbaka nọ n'ọnọdụ nnọpụ ahụ ka ndị na-eso ya bịara ekpere 'Adọration', ndị ọrụ  ha gwa ha na anya ahụbeghị ya abalị abụọ kemgbe Ọnaga kpọchara ya n'ekwentị ka ha ji malite ngagharịiwe. 
Onye ntaakụkọ anyị n'ụlọụka 'Holy Ghost Cathedral' dị n'Ogui na n'ụlọ Bishọpụ ụka Katọlik bụ Calixtus Onaga dị na Independent Layout, Enugwu ụbọchị Tọzde ndị ngagharịiwe ahụ mebiri ọtụtụ ihe. 
Ihe ndị ha mebiri gụnyere ụgbọala anọ,ọtụtụ igbentụ oyi, agbatị mposhi nke Bekee kpọrọ WC n'ịchafụ, mpio ugegbe, tankị mmiri, ingini na-enye ọkụ na ihe ndị ọzọ. 
Ụlọ Mposhi dị na Holy Ghost Cathedral Ka ọ dị ugbua, ebe niile ederela jụụ n'ụlọ bishọpụ nakwa ụlọụka 'Holy Ghost Cathedral.' Onye ndu Adoration Ministry bụ  Father Ejike Mbaka kwuru na ọ bụ maka ngọzị ọ gọzịrị Nnamdi Kanu bụ onyeisi otu Ipob nakwa okwu o kwuru maka ọchịchị ka ejiri sị ya hapụ ụka ya ruo abalị 30. 
Mbaka kwuru nke a dịka ọ na-agwa ndị ụka ya okwu n'Enugu dịka ọ pụtara ihe n'azụ ndị ụka ya sị na ọ na-efu efu. 
Mbaka sị: "Ha nyere m iwu ka m hapụ Adoration ruo abalị 30; ka m ghara ikwu okwu ruo abalị 30 ma hapụ Enugwu." Ọ sịkwa na ndị isi ya naakpa nkata etu ha ga-esi kpọrọ ya gawa Rome ma abalị 30 ahụ gachaa. 
"A jụrụ m ha ihe mere ha jiri ata m ahụhụ a. 
Ha enweghi ikike ịgwa m onye m ga-agọzị. 
Ha na-ewe iwe na m gosiri Nnmadi Kanu. 
Ọ bụ ngọzị nke ha? Ọ bụ gị na-enye ya ndụ? Ga wepụ ngọzị Chukwa n'isi ya. 
 "Yabụrụ na ị na-ekwu na m na-akatọ gọọmentị maka etu nchekwa esighi dị, ha a na-ewe iwe na m sị ka gọọmentị nye ntoroọbịa ọrụ? A bụ ụkọchukwu, aga m na-ekwu eziokwu." Mbaka sịkwa na ya gwara ndịisi ụka na nsogbu nwekwaraike ịdị ma ya bụrụ na ndị ụka ya chọrọ ya achọ. 
"Ọ gịnị karị ime ma ya bụrụ na m rapụrụ Enugwu etu ha siri manye? Anyị bụ ndị udo, nke mere m jiri chọọ ka unu na-eruwe isi. 
Anyị ga-ezute ebe oge ụka ma ya bụrụ na Chukwu kwere," bụ okwu Mbaka gwakwara ndị ụka ya. 
Mbaka sịka na aka ndị uweojii nzuzo (DSS) adịghị na ọchịchọ a chọrọ taa n'Enugwu. 
N'okwu mbụ o kwuru kemgbe  akụkọ fegharịrị na  a na-achọ ya achọ, Mbaka gwara ndị gbakọrọ n'umuchigbo, Emene Enugwu maka ekpere 'Adoration'  na ọ bụghị ndị 'DSS' jichiri ya dịka ụfọdụ na-atụ uche. 
Igwe mmadụ mere ngagharịiwe n'Enugwu, Isiobodo Enugwu steeti  etiti ụbọchị Wenezde dịka akụkọ fegharịrị na  a na-achọ Fada Mbaka achọ kemgbe abalị abụọ. 
 N'ozi o ziri n'abalị Wenezde, Mbaka,  kelere ndị ihe ya na-amasị maka "ịhụnanya ụnụ gosiri m dị m obi ụtọ." O kwuru  sị na ọ bụ oku  ndị ụka kpọrọ ka ya gara ịza tupu a kpọ ya oku ka ọ pụta ka ndị mmadụ hụ ya iji gbochie ọgbaghara ịdapụta. 
O kwukwara na ụka kpebiri ka ọ kwụsịtụ ekpere adoration ruo abalị iri atọ. 
 O kelere Chukwu na ndị tigbuo-zogbuo ezubanyeghị na ngagharịiwe ahụ e mere dịka a na-achọ ya, mebie ihe. 
 O kelere ndị otu Ohaneze maka igosi ya nkwado ka ọ na-akpọtụ. 
Fr Ejike Mbaka ọ na-efu efu? Enugwu daburu ghara ghara dịka puku kwuru puku ndị mmadụ jụpụtara ama taa bụ Wenezde na-eme ngagharịiwe dịka a na-achọ Father Ejike Mbaka nke Adoration Ministry Enugwu kemgbe abalị abụọ. 
Akụkọ na Fada Mbaka na-efu na-abịa abalị ole na ole ọ kpọrọ oku ka a chụtuo Muhammadu Buhari n'ọkwa Ọchịchị dịka onyeisiala n'ihi ndakpọ ọnọdụ nchekwa na Naijiria. 
Dịka ha nụrụ ya bụ akụkọ nke e ji igwe na-ekwu okwu maa ọkwa ya, ọtụtụ ndị bịara ekpere 'Adoration' nke Fada Mbaka na-ehiwe kwa Wenezde zọpụrụ n'iwe gawa bee Bishop Calistus Onaga. 
Ihe ụfọdụ na-ekwu bụ "Ihe anyị na-akpo oku bụ ka ha kpọpụtara anyị Daddy anyị; Ihe niile abụghị 'politics, bikonu kpọpụtara anyị Fada Mbaka." Ndị hụrụ ya anya ikpe ahụ kwuru na ọ bụ abalị abụọ gara aga ka a hụrụ. 
Ọ gwara ndị dị ya nso na ya na-aga ụlọ Archibishop Ụka Katọlik nke Enugwu bụ Onaga ịga zaa oku ọkpọrọ ya n'ekwentị  mana a hụghịkwa ya ọzọ nke a na-alụ ozi ya. 
Oge BBC gara n'ogige ya, ọtụtụ ndị mmadụ gbakọrọ gụnyere ndị bịara Adoration ụbọchị Wenezde, na-ajụ ese ya. 
Ndị mmadụ gbakọrọ maka ekpere 'Adoration' nọ na 'gbagharịa' n'ihi kepukepu na Fada Mbaka na-efu efu Mbọ BBC gbara ji nweta nke bụ eziokwu banyere okwu ahụ amịtaghị mkpụrụ. 
Odeakwụkwọ Katọlik dayọsịs nke Enugwu  bụ  Fada Bajamin Achi kwuru na ya amaghị maka akụkọ ahụ mana ya ga-ajụ ese nke bụ eziokwu. 
Ndị ihe Fada Mbaka na-amasị meere ngagharịiwe gawa n'ụlọ bishọpụ ụka Katọlik nke Enugwu  Otu Fada dị Mbaka nso na-achọghị ka a  kpọ aha ya kwukwara na ya amaghị maka ya mana ọ zaghị ekwentị ya. 
Kirie ka o si aga dịka ndị na-eso Mbaka mere ngagharịiwe gawa n'ụlọ Achibishọpụ Enugwu bụ  Most Rev. 
Callistus Valentine Onaga: Akụkọ ndị ọzọ ga-amasị: Onye ọbụla tiri agadi ihe n'Ogidi ga-ata nnukwu ahụhụ © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọ gbara ama a site n'ozi o wepụtara n'akara Twitter bụ ebe o kerele ndị ntoroọbịa maka nkwado ha nyere ya. 
Peter Obi: Ndigbo so na ndị wulitere Naijiria Nke na-abịa n'ime ụbọchị abụọ Obi si pati PDP pụọ ma sị na ọtụtụ ihe ndị na-emegasị na pati ahụ ugbua mere o jiri pụọ. 
Obi sị na kamgbe ọ hapụrụ PDP na ya na ọtụtụ otu ndọrọ ndọrọ ọchịchị na ndị mmadụ enweela mkparịtaụka iji hụụ na e si usoro ndị mma nwete ihe Naịjirịa na-achọ. 
"Ya mere, a họrọla m ụzọ m hụtara na-eso ntọala ihe m na-achọ nakwa iwu m iwepu Naịjirịa site ndị oriri pụta na ndị na-arụpụta ihe; otu ahụ bụ 'Labour party' bụ nke yiri nkwenye ndị mmadụ, ndị ọrụ, mmepe, nrụpụta ihe nakwa nchekwa nakwa ijikọ Naịjirịa ọnụ dịka otu ezinaụlọ." "Ana m akpọku ndị Naịjirịa niile ka unu soro m iji iwagharịa obodo anyị. 
Ana m ekwe unu nkwa na agaghị m emechu unu ihu." Ebe foto si, Labour Party Gịnị mere Peter Obi jiri si na PDP pụọ? Ebe foto si, Peter Obi Peter Obi chiburu Anambra Steetị na-achọ ịzọ ọkwa onyeisiala Naịjirịa n'aha PDP apụọla na pati ahụ. 
Peter Obi O kwuru nke a n'ozi si n'akara Twiter ya pụta n'ụbọchị Wenezde 25 Mee, 2022. 
N'akwụkwọ ozi o degaara onyeisi pati PDP bụ Sịnetọ Iyorchia Ayu n'ụbọchị Tuzde 24 Mee, afọ 2022 sị na Obi esepụla aka n'ịzọ ọkwa Onyeisiala n'aha pati ahụ. 
 Obi sị na obi dị ya ụtọ iwulite obodo Naịjirịa n'aha PDP mana ọtụtụ ihe ndị na-emegasị na pati ha ugbua mere o jiri raa ya ahụ ịganihu isonye na pati ahụ. 
Obi gara n'ihu kelee onyeisi pati ya maka ma sị ya jisie ike n'ihe ọ na-eme na pati ahụ. 
Nkwupụta a Obi mere gbagwojuru ọtụtụ mmadụ anya dịka ha na-ajụ 'kedụ ebe ọzọ o nwereike itinye isi?' Peter ekwubeghi pati ọzọ ọ ga-abanye maọbụ ihe ọzọ ọ ga-eme dịka ọ dị ugbua mana na mkparịtaụka ya na BBC Igbo nwere n'oge gara aga, ọ sị na o nweghi onye maara echi Arụkwaghị m Peter Obi gbara na-abịa dịka ọ fọrọ ụbọchị atọ ka e mee ntuliaka ime ụlọ nke PDP maka ọkwa Onyeisiala. 
Nke a ga-adị n'ụbọchị 28 na 29 Mee, afọ 2020 n'Abuja. 
Ndị gosiri mmasị ha n'ịzọ ọkwa ahụ gụnyere; Atiku Abubakar, Bukola Saraki, Sam Ohabunwa, Aminu Tambuwal, Nyesom Wike, Bala Mohammed and Ayo Fayose. 
Ndị ọzọ bụ Anyim Pius Ayim, Emmanuel Udom, Dele Momodu, Mohammed Hayatu-Deen na ndị ọzọ. 
Ọ gara ụlọakwụkwọ Praịmarị Sancta Maria Primary School Onitsha nakwa ụlọakwụkwọ sekọndịrị Christ the King College, Onitsha. 
O nwere ụmụnne anọ. 
Ọ gara mahadum University of Nigeria, Nsukka (B.A), Lagos Business School, Nigeria, Harvard Business School, Boston, London School of Economics, Columbia Business School, New York nakwa Institute for Management Development, Switzerland A ma ya dịka onye ndọrọndọrọ ọchịchị na onye oji ego achụ ego. 
Ọ bụ osote Atiku Abubakar na ntuliaka 2019 n'okpuru otu patị People's Democratic Party PDP. 
Ọ lụrụ nwunye ya bụ Ododziakụ Margaret Brownson Usen n'afọ 1992. 
Ha mụrụ ụmụ abụọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Olisa Metuh: Ọpụpụ Peter Obi na PDP bụ nnukwu ihe furu PDP- Onye bụbụ Odeakwụkwọ mgbasaozi otu Peoples Democratic Party bụ Olisa Metuh atụọla arịrị etu aka chịburu Anamabra steeti bụ Peter Obi si hapụ PDP gawa Labour Party. 
 Na mkparịtaụka ya na BBC nwere na nsonso a,  Metuh kwuru na ọ bụrụ na ọ bụghị na ya ekpebiela na ya agaghị ahapụ PDP, naanị ma ya apụrụ na ndọrọndọrọ ọchịchị, na ya gaara eso Obi pụọ na PDP. 
O kwuru na n’ezie na PDP nweburu nkwenye na oke ga na-aga na mpaghara na mpaghara, kama na ọ bụ nnukwu ihe mwute n’oge o rutere mpaghara Ọwụwa Anyanwụ, egwu adagharịa. 
Metu katọrọ ndị PDP wụbara n’APC n’oge gara aga sị na ọ bụ ụjọ mere ọtụtụ n’ime ha  ha jịrị wụbaa. 
 N’ọkwu nwuchi EFCC nwuchiri ya, o kwuru na ọ bụ n’ihi nkatọ  ọ na-akatọ APC ka e ji jiri EFCC na-eme ya akaja. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Njikọ ọnụ a dị oke mkpa maka mmadụ abụọ na-ehi odo na mpaghara ha abụọ dị icheiche. 
A ma Peter Obi ama nke ukwu na ndịda anyanwụ otu e siri mara Rabiu Kwankwaso na ugwuawụsa. 
Ndí mmadú na-ekwu na soshal Midia na ọ ga-ahịa otu n'ime ha ahụ ịnweta mmeri n'onwe ha maọbụrụ na ha ejikọghị aka ọnụ maka na ọtụtụ mmadụ amaghị Kwankwaso na ndịda dịka ka e sighị mara Peter Obi na Ugwuawụsa. 
Ya mere ka ọtụtụ na-ekwu na njikọ aka ha dị oke mkpa. 
Ya bụ nwaamadị Labour Party gbaara BBC Igbo ya bụ ma n'akọwa na, "e nwere ezigbo olile anya na ya bụ mkparịta ụka n'aga n'etiti mmadụ abụọ a. 
Ihe ji ugbua a bụ onye ga-arituru ibe ya". 
Nwaamadị ahụ sịkwa na atụrụ anya mmadụ dịka Ibrahim Sekarau bụ onye si APC gafee NNPP ụbọchịa nwereịke ịzọpụta ya bụ ọnọdụ. 
Nke a pụtara na Kwankwaso nwereike idunye Shakarau ka ọ bụrụ osote Peter Obi na ihe sikarịa ike. 
Gịnị butere okwu a? Ihe ndị mmadụ kpụ n'ọnụ kemgbe otu izụụka ugbua ọkachasị na Soshal Midia bụ njịkọ ọnụ gbasara Peter Obi nke Labour Patị nakwa Rabui Kwankwaso nke New Nigeria Peoples Pati. 
Ya bụ echiche ndị mmadụ kpụ ọkụ n'ọnụ maka etu ndọrọndọrọ ọchịchị Naịjirịa siri dewe ihu nke taa. 
Kemgbe Peter Obi si People's Democratic Party gafeta Labour Party, ọ malitere iwu ewu, ọkachasị n'etiti ndị ntorobịa nke ndịda anyanwụ. 
Ọtụtụ ndị ntorobia na-enweghị PVC ejirial maka ya sie ọnwụ na ha ga-agbata ya, agbanyeghị ọgbatauhie ya na ya so. 
Nsogbu dịara Peter Obi, ọkachasị ugbua ọ fọrọ abalị olemaole ịhọpụta onye ga-abụ osote ya bụ ebee ka ọ ga-esi hụ nye nwere agba bụ ezigbo mmadụ n'ụgwụ awụsa ga-ekwe bụrụ osote ya. 
Kedụ ụdị mmadụ ga-abụ Osote Peter Obi? Onye nwere agba n'otu Labour Party a chọghị ka anyị kpọọ aha ya sị na Peter Obi n'achọ onye nwere ihe ndị a: N'otu aka ahụ, Rabiu Kwankwaso abụghị obere anụ n'Ugwuawụsa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mbaka rịọrọ mgbaghara a n'akwụkwọ ozi o wepụtara site n'akara Facebook ya n'ụbọchị Fraịde. 
O kwuru na ọ bụ nghọtahie ka ndị mmadụ ghọtahiere ihe o kwuru. 
"N'ụzọ ọbụla ụnụ si ghọtahie m, maọbụ etu ọbụla m si mejọọ, biko ghọtanụ ma gbagharanụ m," Mbaka kwuru. 
Cheta na Mbaka kwuburu na "enweghị ebe Peter Obi ji azụ aga n'okwu gbasara ịbụ onyeisiala Naịjirịa na 2023". 
O kwuru nke a n'ọgbakọ ekpere nke 'Adoration Ministry' nụbọchị Wenezde, abalị iri na ise nke ọnwa Jun 2022. 
"Ebumnuche m abụghị iluso Peter Obi ọgụ maọbụ kọtọọ ya." "Ọ bụ enyi m ma bụrụkwa nwanne m nwoke. 
Ahụrụ m ya n'anya, ma na-ekpekwara ya ekpere ọma." "Ana m agọzi Peter Obi na ndị na-akwdo ya." "Ana m agọzikwa ndị ọzọ niile na-azọ ọkwa onyeisiala nakwa ndị nkwado ha." "Ana m ekwe mmadụ niile nkwa na ana m ekpe ekpere ka Chineke nye anyị ezi ndị ndu na Naịjirịa ndị ga-eme uche ya." Ebe foto si, Adoration Ministry Mbaka gara n'ihu kwuo na ya anọghị n'otu ndọrọndọrọ ọchịchị ọbụla, kama ya na-akwado onye ọbụla ga-eweta ọchịchị ọma na Naịjirịa. 
"Ihe na-agụ m agụụ oge niile bụ ka Naịjirịa pụta n'ụbịam na ihe isi ike na-echere ọtụtụ mmadụ aka mgba," Mbaka kwuru. 
"Ka Chineke nyere anyị aka." Ebe foto si, Adoration Ministry Fr Ejike Camillus Mbaka bụ ụkọchukwu Katọlik na-arụ ọrụ na Dayọsis nke Enugwu, na mpaghara Ọwụwa Anyanwụ Naịjirịa. 
Ọ bụkwaya ya bụ onyeisi ụlọ ekpere a na-akpọ 'Adoration Ministry Enugwu, Nigeria' (AMEN). 
E chiri ya ụkọchukwu n'ọnwa Julaị nke afọ 1995, nke pụtara na ọ rụọla ọrụ dịka ụkọchukwu ihe ruru afọ 27 ugbua. 
Otu ihe e ji mara Mbaka bụ na ọ na-ebukarị amụma gbasara ndọrọndọrọ ọchịchị, ntuliaka, nakwa ndị ga-emeri ntuliaka. 
N'afọ 2020, Mbaka buru amụma na Hope Uzodinma ga-arigo n'oche Gọvanọ Imo Steeti. 
O buru amụma a na-agbanyeghị na Emeka ihedioha bụ Gọvanọ Imo Steeti n'oge ahụ, dịka okwu ntuliaka ya kadị n'ụlọikpe. 
Ulọikpe kachasị na Naịjirịa mechara chụtuo Ihedioha ma kwuo na ọ bụ Hope Uzodinma meriri ntuliaka ahụ. 
Mbaka bukwere amụma na Buhari ga-emeri Jonathan na ntuliaka nke 2015, Amụma a bịakwara na mmezu. 
Mana n'afọ 2020, Mbaka mechara katọọ ọchịchị Buhari. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Fada Ejike Mbaka bụ ụkọchukwu ụlọ ụka e ji 'Adoration Ministry' mara, buru amụma ka ọ na-aka ụka isi abalị 31 nke ọnwa Disemba gafeta ụbọchị mbụ nke Jenụwarị. 
N'amụma o buru, o kwuru na mgbanwe ga-abịa n'ọchịchị Imo steeti n'afọ 2020; na "Chukwu ga-ehicha ndị Imo steeti anyammiri". 
Ọ gara n'ihu sị na ọ na-akpọku Hope Uzodimma zọrọ oche gọvanọ Imo steeti n'okpuru APC, ka o bilie gaa were ọchịchị Imo n'afọ a. 
 O kwuru sị na ọ na-enye ya ikike ime mmụọ 'spiritual empowerment' iji were ọchịchị. 
Gbasara Naịjirịa, Mbaka kwuru na a ga-enwe ihe juru anya gbasara ọchịchị n'ogo federalụ nakwa steeti nke ga-ebute mgbanwe. 
Mbaka sị na Buhari abụghị nsogbu Naịjirịa Anyị chọrọ Biafra, ọ bụghị 'restructuring- Nnamdi Kanu Ebe foto si, @MaziNnamdiKanu Onye ndu otu Ipob bụ Nnamdi Kanu ekwuola kwusie ike na  ihe ya na ndị otu Ipob chọrọ bụ Biafra ọ bụghị nhazigharị Naijiria na mpaghara na mpaghara. 
Kanu, onye kwuru nke n'ozi afọ ọhụrụ o wepụtara kwuru na onweghị ka ndị ọnụ na-eru n'okwu nye ohere maka nhazighari Naijiria. 
"Ihe anyị chọrọ bụ Biafra, o nweghị ihe ọzọ." "Anyị agaghị atufu mbọ inweta Biafra maka 'restructuring'." O gara n'ihu kwuo na ihe mere ndị ọnụ na-eru n'okwu na Naijiria achọghị ka onye Igbo bụrụ Onyeisiala bụ na ha na-etụ egwu na onye Igbo bangye n'ọkwa ahụ ọ ga-ahazigharị Naijiria. 
 Umaro Sissoco Emballo enwetala ọkwa onyeisiala Guinea Bisau Ebe foto si, AFP Umaro Sissoko Emballo,emeriela na ntuliaka onyeisiala mba Guinée Bissau Umaru Sissoco Embalo emeriela na ntụlịaka onyeisiala mba Guinea Bissau Embalo onye bụbu Prima Minista na mba ahụ site n'afọ 2016 rue afọ 2018 ji vootu dị pasent 54% merie. 
Embalo, onye kụbụrụ Domingos Simoes Pereira na asọmpi ahụ ga-anọchi onyeisiala mba ahụ bụ Jose Mario Vaz onye achịtaghị aja na ntuliaka ahụ e mere. 
 Pope arịọla mgbaghara maka ịkụ nwaanyị ihe  Onyeisi ụka Katọlik na mba ụwa bụ Pope Francis ekwuola na o bụ n'ihi e jideghịnwu onwe ya mere ya ji kụọ nwaanyị ihe n'emume ịba afọ ọhụrụ nke 2020 e mere na Peter's Square. 
N'ihe onyonyo wuru na soshal midia, Pope Francis gbarụrụ ihu dịka otu nwaanyị n'ime ndị ọbịa bịara emume ahụ jidere ya ma dọọ ya aka n'ike. 
Nke mere ka ọ kụ ya bụ nwaanyị ihe n'aka ugboro abụọ dịka ọ na-azọrọ onwe ya. 
Mana Pope nọrọ n'ụka afọ ọhụrụ were rịọ gbaghara sị, "Anyị anaghị ejidenwu onwe anyị ọtụtụ mgbe."  "Ọ meela mụ onwe. 
Gbagharanụ m maka atọghị ezi ụkpụrụ ụnyaahụ." Kama ịgwa ọha okwu site n'ihe nkiri dịka onye ọbụla na-atụ anya ya, Buhari si n'elu soshal midia ya zipu ozi nnabata afọ ọhụrụ ya. 
Ebe ahụ, o kwuru etu ọ ga-esi rituo ma wepụ aka n'ihe gbasara ịzọ ọchịchị n'afọ 2023. 
Ọ gara n'ihu kwuo na ihe kachasị ya mkpa bụ inweta ezi nchekwa na obodo na ụmụ Naịjirịa. 
Lee ihe ndị ọzọ dị mkpa o kwuru. 
Dabiri kwuru na ego ahụ ga-akarị maka na ọ bụchaghị akụkụ niile e si zibata ego ka ha lebara anya oge a na-eme mgbakọ ahụ. 
O kwukwara na ọtụtụ ndị bi na mba ofesi na-ekwu na o kwesịrị ka e nye ha ohere iso na-atụ vootu na Naịjirịa n'ihi na ha na-atụnye nnukwu ihe na akụnụba Naịjirịa. 
Dabiri kwuru na ndị omeiwu kwesịrị ileba anya etu a ga-esi mee ka ndị Naịjirịa bi n'ofesi soro na-atụ vootu. 
Adeboye kwukwara nke ya Ebe foto si, Getty Images Ụkọchukwu ndị Redeem Christian church of God bụ Adeboye Enoch kwuru na gị na ndị be gị ga-enwe ọṅụ akwụsị akwụsị. 
O kwuru na ị ga-enwe mmeri akwụsị akwụsị, nke pụtara na ị ga-enwe ọtụtụ mgba mana ị ga-emeri. 
N'okwu ya, "Ala ga-ama jiji dịka nwa akwụkwụ na-adọ, nke a ga-eme n'ọtụtụ ebe a na-atụghị anya."Ọ rịọrọ ka ekpere Naịjirịa ekpere, Chukwu ga-enye aka. 
"A ga-nwe mgbanwe ọchịchị n'ọtụtụ mba, ụfọdụ mgbanwe ọchịchị a ga-eji nsogbu bịa ebe ụfọdụ ga-aga nkeọma." Ebe foto si, @LoveWorldEvents Onye ndu ụka Christ Embassy akpọrọ Ụkọchụkwụ Chris Oyakhilome kpebiri na afọ 2020 a bụ nke izuoke. 
O kwuru na-enwere owuwe ihe, nwekwa owuwe ihe kachisinu mana ihe ezipụrụla na mmụọ bụ owiwe ihe dị ukwuu. 
O kwuru ihe ndị a mgbe ọ na-aka ụka mgafe ịbanye afọ ọhụrụ. 
O kwuru na ha ga-enwere onwe ha gbasara ihe ọ bụla na-akwụsị ha i me ihe ịribama. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Rev. 
Father Ejike Mbaka akatọla etu ụfọdụ ndị ọchịchị Naịjirịa si achigbu ụmụ Naịjirịa. 
O kwuru na ụfọdụ ndị ọchịchị Naịjirịa na-ebi ndụ ha ka a ga-asị na ụwa anaghị agwụ agwụ. 
Mbaka kwuru na gọomenti nọ n'ọchịchị ugbua kwesiri rio mgbaghara ma rịọchitere ndị chiburu Naịjirịa tupu ha eweghara ọchịchị. 
O kwuru na Buhari kwesiri inweta ogugbo were ndị na-eme mpụ gbaa onwe ya okirikiri. 
Gere ihe fada Ejike Mbaka  kwuru n'uju. 
Fada Ejike Mbaka bụ ụkọchukwu ndị Katọlik bụrụkwa onyeisi ndị Adoration Ministry bụ nke o hiwere n'Enugu, Enugu steeti, Nigeria. 
Ama ya dịka onye nwere nkwuweokwu n'ihe gbasara ndọrọndọrọ ọchịchị nakwa ọdịmma ndị mmadụ. 
Ama ya maka amụma ọ na-ebukarị kwamgbe. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 O kọwara na ọ kpọrọ ụmụnwoke ndịọcha atọ gakwuru gọọmenti etiti makana ha gwara ya na ha nwereike inye aka gboo mkpa  enweghị ezi nchekwa ma nye ndị ntorọbịa ọrụ. 
Mana gọọmenti etiti jụrụ inabata ụmụnwoke atọ ahụ. 
O kwuru na ihe a mere mgbe Abba Kyari ka dị ndụ. 
Mbaka kwuru sị, "Father Mbaka bụ onye ikpeazụ ọchịchị Buhari ga-alụsọ ọgụ makana ha mee ya, iwe Chukwu ga-adakwasa ha ma memina ha n'ụzọ ga-atụ ndị mmadụ n'anya."  O kwuru na Garba Shehu kwesiri ịbia tụọ mma mma n'ụlọụka ya maka etu Chineke si zọọ ha maka ihe ha gabigagoro n'ọchịchị a. 
Mbaka kwuru na ọ bụrụ na uche na-eche ha na ọ na-agọzị Nnamdi Kanu, na Kanu bụ nwa ya mabụrụkwa nwanne ya. 
Ọ gwara gọọmenti etiti ha mara ka ha si akpọọ ndị mmadụ oyi egwu. 
O kwuru na ahụhụ dị na Naịjirịa ugbua mere ka ndị ntoroọbịa Naịjirịa gbapụ gawa obodo ọzọ ha chee ka mma. 
Cheta na ụlọọrụ onyeisiala kwuburu  na ihe mere Father Ejike Mbaka nke Adoration Ministry Enugwu ji akpọ oku ka a chụtuo Buhari n'ọkwa Onyeisiala bụ na Buhari jụrụ inye ya ọrụngọ.  Ha kwuru na Mbaka kpọrọ ndị ọrụ ngo atọ bịa ịhụ onyeisiala ka enye ha ọrụ ngọ mana Buhari enyeghị ha n'ihi na e nwere usoro ọrụ nye ọrụ ngo. 
Mbọ niile BBC Igbo gbara ị nweta Garba Shehu n'ekwentị ka o tinye ọnụ na ya bụ okwu amutaghị mkpụrụ. 
N''ozi Ọnụ na-ekwuru onyeisiala Buhari bụ Garba  Shehu,wepụtara n'akara Twitter na mgbede  Fraide, kwuru na ọ bụ kemgbe nke a mere ka Mbaka gbakọtara Buhari azụ. 
"Father Mbaka rịọrọ ka ya na Buahri zute mana nke tụrụ ndị nnyemaka onyeisiala bụ na ọ kpọ ndị 'contractor' atọ bịa. 
Onyeisiala nabatara ha. 
Nke tụrụ onye ọbụla n'anya bụ na Fada Mbaka si ka enye ya ọrụ ngo iji ti ya aka n'obi maka nkwado ya." "Onye ọbụla ma Onyeisiala Buhari ma na ọ naghị achọ ịda iwu n'inye ọrụ ngo maọbụ ihe ọbụla gbasara gọọmentị. 
Ọ gwara ụl,ọrụ ọ metụtara ka ha lebanye anya na ya dịka iwu siri dị." Shehu gara n'ihu kwuo na Ụlọọrụ Onyeisiala ewepụtaghị foto na akụkọ ihe mere n'ihi na ha achọghị ka ndị na-eso Fada Mbaka gbakụta onye ndu ha azụ. 
si, " Ugbu a nke a bụ ihe na-eri Father Mbaka nri n'afọ." Cheta na otu APC nọburu taa kwuo na ha ga-agba Mbaka n'anwụ n'aka isiụlọọrụ Ụka Katọlik dị na Vatican. 
Osote Odeakwụkwọ pati ahụ bụ Yekini Nabena sị, "Anyị na-akpoku Fada Mbaka ka itinye uchu n'ọrụ ụka hapụ ị na-ekwu okwu ka ndị ndọrọndọrọ ọchịchị ya na ya na-eri aṅụ." Fada Benjamine Achi bụ odeakwụkwọ ndị Diocese Enugwu gwara BBC Igbo na onye ụkọchukwu bụ Fada Ejike Mbaka anaghị ekwuchitere ụka Katolik n'Enugwu okwu. 
O kwuru nke a site n'ịsa okwu Reno Omokri bụbu otu onye ọrụ Goodluck Jonathan bụbu onyeisiala Naịjiria kpokuru ndị isi ụkọ Chukwu ka ha chutuo Fada Mbaka. 
Omokri kwuru nke a dịka Fada Mbaka nke Adoration Ministries kpọrọ oku ka Onyeisiala Muhammadu Buhari (bụ onye Mbaka kwadoburu) rituo n'oche maọbụ ka ndị omeiwu chụpụ ya. 
Omokri kwuru na ọ bụrụ na ndị ụka Katọlik eyipughi Mbaka uwe ụkọchukwu, na ọ ga-emebicha aha ha. 
Omokri gakwara n'ihu kwuo na ọ bụ Mbaka karịa Buhari, bụ onye kwesịrị ịgba arụkwaghịm. 
Omokri rụtụkwara aka n'etu Fada Mbaka sịrị kwadobuo Hope Uzodimma bụ gọvanọ Imo steeti ma tụgharịkwaa sị na ọ kwadoghizi ya. 
 Lee ihe ndị ọzọ kwuru maka Fada Mbaka na soshal midia: Azubuike Chibueze jụrụ ma Chi Fada Mbaka ọ na-atụzị asị, na ọ gwachara ndị Naịjiria na Buhari bụ onye nzọpụta ma pụta ugbua tụgharịa ọnụ ya. 
Ezeamaka kwuru na ọ bụ onye ụka Katọlik mana ihere Fada Mbaka na-emezi ya. 
@Lemonplus1 kwuru na Fada Mbaka na-ebute mgbagwoju anya. 
Mana Dayọsis ndị ụka Katọlik dị n'Enugwu nke Fada Mbaka nọ n'okpuru ya, ekwuola na Fada Mbaka anaghị ekwuchitere ha, na ọ na-ekwuru onwe ya. 
Fada Benjamine Achi bụ onye odeakwụkwọ Bishọp dayọsis ahụ gwara BBC na fada ọbụla na-ekwu okwu na-esighi n'aka Bishọp na-ekwuru onwe ya, na ọ naghị ekwu n'aha ụka Katọlik. 
O kwuru na ọ bụrụ na Buharị abụghi n'ọchịchị na a ga-ewepụ ya. 
O kwuru sị " okwu a dị omimi, ọ bụ okwu nke sitere na mụọ". 
Ọ kọwara sị "A ma m na ndị mmadụ ga-ajụ m sị 'ọ kwa m kpere ya ekpere', kama ọ na ọbụghị Samuel mere Saul Eze n'akwụkwọ nsọ? " . 
Mbaka kwuru sị "Ọ bụrụ na ndị omeiwu achọghị ịchụpụ Buhari, ihe ọjọọ ha na-atụghị anya ya ga-adakwasị ha". 
O kwukwara na ndị ọchịchị na-emegbu ndị ha na-achị ma ugbu a. 
ndị a na-achị ga-emegbu ndị ọchịchị. 
Eastern Security Network: 'Ọ bụ ndị Gọvanọ ọwụwa anwanwụ ka ụta dịịrị maka ESN' O kwuru na Chukwu na-ajụ, "Gịnị ka unu chọrọ? ihe m na-asa ya bụ ka ọ wepụ ndị ọchịchi anyị". 
Mbaka kwuru na ụmụnwaanyị na-abanyezi ịgba akwụnakwụna kama enweghị umu nwoke ji ego ịkwụ ha ụgwọ maka ihe isi ike na Naijirịa. 
O kwukwara ka ndị ọchịchi ụka ghọta na ọ bụ onye ozi Chineke ma sị ka ndị ọchịchị ụka hapụ iluso ya ọgụ. 
Fada Mbaka oge ọkwadoro onyeisiala Naijirịa bụ Muhammadu Buharị Ụkọchụkwụ Katọlik bụ Fada Ejike Mbaka etinyela ọnụ n'okwu EndSARS ma sị na ọ bụghị nani n'ọchichi Buharị ka  nsogbu mmekpahụ ndị uweojii SARS na nsogbu ndị ọzọ dị na Naijiria bidoro. 
O kwuru na ndị chịbụru mbụ so kwa tinye Naịjirịa n'ọnọdu ọjọọ ọ nọ na ya ugbua. 
N'ozi o wepụtara n'ọba "Adoration Ministry" nke  Facebook,Mbaka kwuru si "Etu a ka ọ dị kemgbe, ọ bụghi Buhari bidoro ya". 
Mbaka kọwara na SARS abụghi nsogbu Naijirịa, n'ihi na e wepụ SARS, ihe na-ebe ga-aka na-ebe. 
Ọ kọwakwara na e nwere etu SARS si dị mma ma nwee kwa etu ha sịri jọo njọ. 
Ma sịkwa na ndị uweoji a akpụ n'ọnụ, na ọ bụ ego ole ka gọọmentị na-akwụ ha? Mbaka jụrụ sị "Ndị uweojii ole nwereike ịzịga ụmu ha ụlo akwụkwọ". 
Ọ rụtụrụ aka na ọ bụ nrụrụaka nke ndị ndọọndọọ ọchịchị butere nsogbu Naijiria nọ na ya. 
Ọ jụrụ sị "kedụ etu onye omeiwu ga na- eburu ego ma ndị ntorobịa enweghi ọrụ?" Mbaka jụrụ na e nwere ego e kwesịri inye ndị Gọvanọ Ọwụwa Anyanwụ nke Onyeisiala Buharị jichiri? O were sị, 'Ihere ndị ọchịchị anyi na-eme m". 
2019 Elections: Buhari adaghị ntụliaka n'Enugu edere ya ede - Mbaka Mbaka ji mba Dubai wee maa atụ were sị, "Dubai bụ ala ịkpa abụrula obodo e ji ama atụ. 
Kedụ ihe Naijiria ji ego mmanụ agbidi eme kemgbe?" O kwuru na ọ bụ nanị mmadụ ole na ole na-eri ego Naịjirịa. 
Ọchịchị Jonathan chiri 'insecurity' Igwe na Naịjirịa - Mbaka O kwukwara sị " nsogbu anyị bụ ndị omeiwu na ndị na-akwado iwu Naijirịa". 
Mbaka kpere ekpere sị ka Chineke gozie mmadụ niile na-alụ ọgụ ka Naịjirịa dị mma. 
'A ga m ekwu ihe Chineke sị m kwuo' . 
N'okwu gbasara nkataọ ọtụtụ na-akatọ ya maka amụma ya, Mbaka dọrọ ndị na-akpo ya ajọ aha maka ihe o kwuru aka na ntị sị ka ha kpachara anya dịka ọ sị na ọ bụ ihe Chineke sị ya kwuo ka ya na-ekwu. 
Ọ jụrụ sị " Chineke gwa m onye ka abụ onyeisiala, onye ka m bụ m ga-eji asị na ma gaghi ekwu ya?" O kwuru na ọ bu Chineke ka ọ ga-erubere isi, na ọ bụghi mmadụ. 
Mbaka kwuru na ọ bụ onye amụma Chineke, ma kọwaa sị "anaghị m ataghari ọnụ, ọ bụ ihe Chukwu gwara m ka m na-ekwu". 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka Fada Ejike Mbaka bụ onyeisi "Adoration Ministry" n'Enugwu steeti kwuru na e nwere ndị chọrọ igbu ya, enyi ya nwoke bụ Fada Cajetan Ifeanyichukwu Obiekezie gwara BBC iwe ya banyere ihe ọ na-agabiga ugbua. 
Fada Obiekezie sị na iwe ya bụ na Mbaka gara tere nsị onye ọzọ n'ahụ nke kpatara ijiji na-eso onye ahụ ji na-esozi Mbaka. 
Gee ya ntị n'ọnụ ebe a. 
Mbọ anyị gbara ịnụta n'ọnụ ndị na-ekwuchitere Mbaka kpụru n'ala dịka akara ekwenti eji enweta ha ha tinyere na facebook ndị "Adoration Ministry Enugu Nigeria - AMEN" agaghị aga. 
Ọrụ a si n'aka Chioma Obianinwa na Nnamdi Agbanelo © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ifeanyi Okowa: Peter Obi ma na Atiku Abubakar ga-achịta Naịjirịa ọfụma Gọvanọ Delta steeti hụ Ifeanyi Okowa ekwupụtala na ya nwere nkwenye na n'ime ndị niile pụtara ịzọ ọkwa onyeisiala na ọ bụ Atiku Abubakar bụ onye dị ndị mmadụ si mpaghara dị iche iche Naijiria kacha mma. 
 Okowa onye  kwuru nke a na mgbarịtaụka ya na BBC nwere na nsonso a  sị na  ọbuladị Peter Obi ma nke a. 
 O kwuru na Atiku bụ onye nwere atụmatụ ga-abara onye ọbụla uru ma bụkwa onye anaghị akpa oke. 
"  Ọ bụ ezigbo nwoke ga-abara onye ọbụla uru."  O kwukwara sị, " Atiku ga-ahụ na oke ruru onye nọ n'Ọwụị̀a Anyanwụ, Ọdịda Anyanwụ nakwa Saụt-Saụt."  Gee ihe ndị ọzọ Okowa bụ onye so Atiku Abubakar dịka Osote ya na ntuliaka 2022. 
 Ifeanyichukwu Arthur Okowa, aka na-achị Delta steeti bụ onye dọkịta na onye ndọọndọọ ọchịchị. 
 A mụrụ ya n'abalị asatọ nke ọnwa Julai afọ 1959. 
 Ọ bụ Osote na Ọsọ onye ga-abụ onyeisiala Naijiria na ntuliaka 2023. 
 Ọ bụbụ Senetọ malite n'afọ 2011 rue 2015 tupu ọzọ ọkwa gọvanọ. 
 Nwa amadị ahụ gara mahadum 'University of Ibadan' ji nwaanyị na ụmụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
  Mana akụkọ pụtara taa bụ na Ifeanyi Okowa na-achị Delta steeti bụ onye Atiku họpụtara n'ikpeazụ. 
 Lee ihe Ned Nwoko kọwarala BBC Igbo n'uju ebe a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a mere n'ụbọchị Wenezde a, abalị iri na isii nke ọnwa Jun 2022, dịka ndị isi PDP nyochachara Okowa maka ya bụ ọkwa. 
Ifeanyi Arthur Okowa bụ Gọvanọ nke atọ Delta steeti na-enwe kamgbe Naịjirịa laghachiri n'ọchịchị onye kwuo uche ya n'afọ 1999. 
Tupu ọ bụrụ Gọvanọ, ọ rụọla ọrụ na ngalaba gọọọmentị dị icheiche malite n'afọ 1991 ruo ugbua. 
"Ana m ekwe nkwa na aga m agba mbọ ma kwụdosie ike n'agha a chere anyị n'ihu, nke bụ ịzọpụta obodo anyị Naịjirịa ka ọ ghara ịdakpọ." Cheta na asịrị na-efegharibu na ọ bụ Gọvanọ Rivers Steeti bụ Nyesom Wike ka Atiku ga-ahọrọ, mana ugbua, o doola onye ọbụla anya na akụkọ ahụ bụ ụgha. 
Atiku kwuputara na ọ bụ Okowa ka ọ họọrọ site n'akara Twitter ya n'ehihie Tọzde. 
N'okwu ya n'ọgbakọ ndị PDP nwere n'Abuja na Tọzde, Atiku kọwara Okowa dịka "onye ihe na-anụ ọkụ n'obi, onye na-enweta mmeri oge niile, onye nwere mmasị maka ezi ọchịchị, nakwa onye ihe gbasara ndị mmaọ̄ụ na-emetụta n'obi". 
Chetakwa na oge Atiku zọrọ ọkwa onyeisiala n'afọ 2019, ọ bụ Peter Obi ka ọ họọrọ dịka osote ya. 
Mana ka ọ dị ugbua, Peter Obi na-azọkwa ọkwa Onyeisiala n'otu Labour Party. 
Peter Obi nọbụ na PDP mana ọ pụrụ banye 'Labour Party' dịka o kwuru na ọ bụ nrụrụaka a na-eme na PDP ka o ji pụọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Lee ihe iri kachasi kpoo ọkụ: 1. 
Mwepụ Ọkaikpe ukwu Onnoghen Ebe foto si, National Judicial Council Onyeisiala Muhammadu Buhari wepụrụ Walter Onnoghen dịka onyeisi ọkaikpe n'abalị iri abụọ na ise nke ọnwa Jenụwarị. 
Buhari kwuru na ọ bụ maka ebubo nrụrụaka e boro Onnoghen kpatara o ji wepu ya n'ọkwa. 
Mbugharịụbọchị ntuliaka Ka ọ fọrọ naanị elekere ole na ole ka oge ruo maka mbido ntuliaka 2019, Mahmood Yakubu bụ onyeisi INEC kwuru na e bugharịala ya bụ ntuliaka si n'abali iri na isii nke ọnwa Febrụwarị gaa abalị iri abụọ na atọ. 
Nke a tinyere onye ukwu na onye nta na gbagharia, ma mekwaa ka ndị mmadụ malite ikwu na ọ dị ka nrụrụaka abatala na ntuliaka ahụ. 
Atiku Abubakar bụ onye PDP kwuru na nnukwu nrụrụaka dị na ya bụ ntuliaka. 
Atiku gbara Buhari na ndị otu ya bụ 'All Progressives Congress' (APC) akwụkwọ n'ulọikpe, mana Buhari merikwara ya ebe ahụ. 
Uche Nwosu na Emeka Ihedioha gbara mgba ka dimkpa maka oche Govano Imo steeti, mana ọ bụ Ihedioha mechara merie. 
Nke a bụ n'agbanyeghi na Rochas Okorocha bụ aka na-achị Imo steeti oge ahụ dọnyeere Nwosu ukwu. 
Mana Rochas mechara zọta oche n'ụlọomeiwu ukwu n'agbanyeghi mgba ya na onwe ya gbara n'akụkụ nke ya maka oche ahụ. 
Ọ bụ ezie na Amaechi esoghi zọọ ya bụ ọkwa, mana ọ kwadoro Tonye Cole bụ onye otu ndọrọndọrọ 'Africa Progressives Congress' (APC). 
Nke a bụ n'ihi na INEC kụpụrụ ndi APC iso zoo ọchịchị na Rivas. 
Mana Wike meriri ma Amaechi ma Cole, kụọ ha abụọ ukwu n'ala. 
Mwepụta ndị isi ụlọomeiwu Ebe foto si, @SenAhmadLawanI Ahmed Lawan Onye ọbụla chị obi n'aka oge a na-akwado ntuliaka maka ndị isi ụlọomeiwu ukwu na nke nta. 
Mana n'ikpeazụ, Ahmed Lawan na Femi Gbajabiamila tuuru ugo. 
Ike Ekweremadu so wee zọọ ya bu ọkwa, mana ọ chịtaghi aja. 
Ndị uweojii na-enyocha Dino maka ebubo gbasara ogbugbu mmadụ na ohi Dino Melaye kụrụ afọ n'ala na ndọrọndọrọ nke ndị otu PDP mere iji họputa onye ga-anọchite anya ha n'izọ ọkwa gọvanọ Kogi Steeti. 
Oteghi aka, ụlọikpe kagburu mmeri ya dịka onye omeiwu, ma kwuo ka e megharia ntuliaka ya. 
Mgbe e megharịrị ya, Melaye kụkwara afọ n'ala ọzọ wee ghọọ 'Aaron' gbara aka ala. 
Nwụchi na mkpọrọ Sowore Ebe foto si, Sowore2019/Facebook Ngagharịiwe 'RevolutionNow' ka a na-atụ anya ịmalite n'ụbọchị ise nke ọnwa Ọgọstụ 2019 Ndị uweojii nzuzo bụ 'State Secret Service (SSS) nwụchiri Sowore n'ọnwa Ọgọstụ, ma tụọ ya mkpọrọ. 
Iwe ha bụ na Sowore chọrọ ịhazi ngaghariiwe a kpọrọ 'Revolution Now'. 
E mechara tọghapụ ya naanị otu ụbọchị tupu a nwụchie ya ọzọ. 
Sowore ka nọ na mkpọrọ ruo taa, agbanyeghi na ụlọikpe enyela iwu ugboro ugboro ka a tọhapụ ya. 
Bọjeti 2020 Ebe foto si, BashirAhmed/Twitter Onyeisiala Buhari bugaara ndị omeiwu Bọjeti 2020. 
Ndị omeiwu mere ngwa ngwa itule ya bụ bọjeti ma kwado ya. 
Buhari binyere aka na bọjeti n'abalị iri na asaa nke ọnwa Disemba. 
Nke a bu nke mbụ kemgbe afọ 1999 onyeisiala na-ebinye aka na bọjeti n'ọnwa Disemba nke ga-eme ka ọ malite kpọmkwem n'abalị mbụ nke Jenụwarị. 
Mkpọrọ Orji Uzor Kalu Ụlọikpe dị na Legọs mara OUK ikpe maka nrụrụaka ma tụọ ya nga afọ iri na abụọ. 
Nke a gbara ọtụtụ mmadụ gharịị n'ihi na Kalu bụ onye otu All Progressives Congress (APC) bụ Pati nọ n'ochịchị. 
Ngalaba mgbochi nrụrụaka bụ EFCC kwukwara na ọtụtụ ndị jibu ọkwa gọvanọ ka na-agabiga nnyocha. 
Ka anyị chebiri afọ 2020 makana ọ dị ime! Onye ma nke ndọrọndọrọ ọchịchị ga-amụta? Ndụmọdụ onye Igbo ọbụla ga-achọ ịnụ © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mana, ka a ka na-ekwu maka ha, akụkọ na-apụta ebe niile na ụgwọ a eji zuru ọtụtụ ngalaba gọọmentị ahụ. 
BBC jụrụ ụfọdụ ndị ọrụ Abia steeti ka ha gwa anyị ihe mere ede jiri bee nwii. 
Ọ choghi ka akpọọ aha ya. 
O kweghị ka anyị kpọọ aha ya . 
Kama ọ gwara anyị na ndị dị ka ya rụrụ ọrụ na 'Primary School' anatabeghi ụgwọ ezumike nka ha kemgbe ọnwa Aprel 2018. 
Ebe ndi nke 'Secondary School' nke nọ n'ọkpụrụ steeti anatabeghị ụgwọ ezumike nka ha Kemgbe ọnwa Nọvemba 2017. 
Ọ mekwara ka anyị ghọta na ụgwọ ọnwa opekatampe nke 2017 ekwesiri ịkwụ ha n'atụmatụ 'Harmonization' gọọmentị wepụtara esoghị n'ụgwo a na-akwụ ha. 
O kwukwara na ụgwo ọnwa a bụ nke Julaị 2018 na ha natara ya n'ọnwa Ọgọstụ 2019. 
O kwuru na dịka o si dị, na Gọvano Abia Steeti bụ Okezie Victor Ikpeazu achọghi ima na eji ha ụgwọ. 
Ọ gwakwara BBC na mgbe ha gbara abụbụ ọrụ, na ọ bu arịrịọ onyeisi ha bụ Mazi Offia mere ka ha ji kwụsị ịgba abụbụ ọrụ. 
Ọnye ụlo ọrụ ABSUTH a achọghi ka akpọo aha ya. 
N'aka nke ọzọ,  Anyị akwụchala ndị ọrụ ụgwọ ha - Okezie Ikpeazu Ọnye odeakwụkwọ mgbasa ozi gọvanọ Okezie Ikpeazụ bụ Onyebuchi Ememanka, kọwara na ọ bụghị gọọmentị steeti ka ọ dị n'aka ịkwụ ndịọrụ ABSUTH ụgwọọnwa. 
Ememanka kwuru na ABSUTH bụ ụlọọgwụ fọrọ obere ka ha kwụrụ onwe ha. 
Ọ kọwara sị: "Gọọmentị na-enye ha obere ego kwa ọnwa ka ha tinye n'ego nke ha na-enweta iji wee kwụọ ụgwọọnwa." "Ọ bụ eziokwu na e ji ndị dọkịta ụgwọ mana amaghị m ọnwa ole e ji ha." "Gọvanọ ahọpụtala onyeisi ọhụrụ maka ụlọọgwụ ahụ." "Anyị na-eleba anya n'ụzọ a ga-esi mee ka ihe niile a bie." Ememanka rịorọ ndị dọkịta ABSUTH ka ha ghara ịgba abụbụ ọrụ ọzọ. 
Na mkparịtaụka ya na BBC Igbo nwere tupu emee ntiliaka nke 2019 Gọvanọ Ikpeazu kwuru na onweghị ụgwo ya ji. 
Ọ bụzị anya ga-amara ma ihe ntị nụrụ ọ bụ eziokwu. 
Akụko ga-amasi gị © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Alex Otti ji aha pati APGA zọọ ọkwa gọvanọ n'Abia Steeti ekwuola na ntuliaka ọkwa gọvanọ e mere na steeti ahụ jụpụtara na nrụrụaka. 
Na mkparịta ụka ya na BBC Igbo nwere, Otti kwuru na ndị ọtụ INEC na ndị nchekwa rụrụ PDP ọrụ. 
Ọ gara n'ihu kọwaa na mpụtara ntuliaka ahụ abụghị ihe ndị mmadụ tụtara na vootu. 
Otti kwuru na dịka ọ dị ugbua, na ndị otu ya ka na-eme nyocha iji kpebie ma ha ọ ga-aga n'ụlọikpe maa mpụtara ahụ aka. 
 Gee ihe ndị o kwuru n'uju ebe a: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Mgbe a họpụtara Qatar dịka mba a ga-anọ gbaa asọmpi Iko Mbaụwa nke afọ 2022, o butere nrụrịtaụka gụnyere akụkọ mba a nwere n'ebe ikike dịịrị onye nọ ruo na nsogbu ndị ọzọ dịka etu ndị ọgba bọọlụ na ndị nkiri ga-eme na mba a maara nwere okpomọkụ karịrị 40C? Iburu asọmpị a gawa n'oge oyi bụ otu ụzọ iji gboo nsogbu a. 
Mana mba a bụ ọzara bara ọgaranya chọrọ ime ihe ga-atụ ụwa n'anya: Iji tekịnụzụ ga-eme ịgba asọmpi egwuregwu dị iche iche n'oge ọbụla n'afọ dị ire na-agbanyeghi ụdị okpomọkụ dị na mba ndị a. 
Otu onye ọgba bọọlụ na Qatar bụ Hajar Saleh sị na okpomọkụ na ude mmiri bụ ihe ịma aka nye ịgba bọọlụ na mpaghara ahụ. 
Ya mere, kedụ etu ha ga-esi mee ka ahụ kpakọọ ndị ọgba bọọlụ na ndị na-ekiri ha ọnụ, na-enweghi ọnụ ahịa ọ ga-efu ụwa? Kpụda ala ma soro ikuku dịka ọ na-eku na gburugburu ọgbọegwuregwu Al Janoub, otu n'ime ebe asatọ a ga-agba asọmpi Qatar 2022. 
E nwereike inwe okpomọkụ na ude mmiri na Qatar. 
Ikuku dịtụ ọkụ na-eku site n'osimmiri nke Gulf steeti. 
Ihe ịma aka mbụ bụ igbochi ikuku ọkụ. 
A bịa n'ọgbọegwuregwu Al Janoub, a rụrụ ya ka ikuku na-eku na gburugburu elu ya ebe o mepere emepe. 
Agwa ya na-achụghachị okpomọkụ si n'anwụ. 
   Iji mee ka ihe dị jụụ n'ọgbọegwuregwu a nakwa ebe ndị na-ekiri nọ, e nwere ihe mmepụta ga-egbo nsogbu a. 
Ka anyị leba anya na ya. 
N'ụbọchị asọmpi, mmadụ 40,000 ga-eju ikiri ya, nke ọbụla n'ime ha na-ewepụta okpomọkụ na ọsụsọ n'ahụ ya. 
Site n'ọnọdụ okpomọkụ nke mba Qatar na ikuku ọkụ si n'ime ọgbọegwuregwu, e kwesiri inwete usoro ga-eme ka ebe jụọ oyi. 
Ahụ ga-ajụ ndị nkwado na-ekiri bọọlụ oyi site n'ikuku si n'ohere dị n'okpuru oche ha. 
Nọzụlụ nwere obere ọnụ na-ekwe ka ikuku si na ya fesasịa na gburu gburu ebe ndị na-ekiri bọọlụ nọ. 
O ji nwayọọ na-eku, na-abụghị ikusi ike ka ikuku si n'ingine ụgbọelu apụta. 
Nke a bara uru nye ndị nkiri, mana kedụkwanụ maka ndị ọgba bọọlụ nọ n'ọgbọegwuregwu? Ndị ọgba bọọlụ ugbua nwereike ịgba ọsọ ruru 10km n'oge asọmpi, nke ga-ewepu ọsụsọ ruru lita atọ n'ahụ ha, ya bụ ahụ ha kwesịrị ịdị jụụ ma nwekwa mmiri na ya. 
Na gburu gburu Qatar nwe ude mmiri, ọ na-esi ike ọsụsọ ịkọ n'ahụ mmadụ nke na-ebute oke okpomọkụ, ọ na-ebutekwa ike ọgwụgwụ okpomọkụ. 
Ya mere n'asọmpi Iko Mbaụwa Qatar, a na-eme ka ikuku jụrụ oyi si n'ọnụ nọzụlụ kubata n'ime ọgbọegwuregwu iji mee ka ọ dị jụụ. 
Onye ọkachamara nyere aka rụọ igwe ntụ oyi a, Dkt Saud Abdul Ghani sị etu na ebe e dosara ohere ikuku ndị ahụ na etu ikuku si abata pụtara na ọ ga-esi ike ka ikuku kute ndị ọgba bọọlụ. 
 Nke a pụtara na ọkpụrụkpụ ikuku dị jụụ ga-adị n'ime ọgbọegwuregwu 18-24C (64-75F), nke ogogo ya akarịghị mita abụọ site n'ala, karịa iji oke ikuku oyi kuba n'ihu eluigwe ọzara. 
Ya mere gịnị ọzọ ga-eme? Dịka ikuku oyi a na-adị ọkụ, a ga-eji igwe ikuku 'extractor' mịpụ ya site n'etiti ọgbọegwuregwu ahụ. 
Mgbe ahụ a ga-azacha ya, mee ka ọ jụọ oyi ọzọ ma kubata ya n'ime ọgbọegwuregwu ọzọ. 
Kedụ etu e si eme ka ikuku a jụọ oyi ọzọ ma kubata ya n'ime ọgbọegwuregwu? Ka anyị leba ya anya n'uju. 
A na-eme ka ikuku ọkụ a jụọ oyi site n'itinye ya n'ime okpoko nwere mmiri oyi na ya bụ nke dị n'akụkụ niile nke ọgbọegwuregwu ahụ. 
 Ngwa ngwa mmiri oyi ahụ mịrị ikuku ọkụ ahụ, a ga-etinye ya na tankị nchekwa dị lita 40,000, nke ji kilomita 3 dị anya, ebe a ga-eme ka ọ jụọ oyi ọzọ maka iji ya arụ ọrụ n'oge asọmpi ọzọ. 
Igwe njụ oyi a na-enwete ikike o ji arụ ọrụ site n'ikike anyanwụ (solar plant) nke dị kilomita 80 n'akụkụ Doha bụ isiobodo mba Qatar. 
Iji mee ka ihe dị jụụ n'ọgbọegwuregwu a nakwa ebe ndị na-ekiri nọ, e nwere ihe mmepụta ga-egbo nsogbu a. 
Ka anyị leba anya na ya. 
N'ụbọchị asọmpi, mmadụ 40,000 ga-eju ikiri ya, nke ọbụla n'ime ha na-ewepụta okpomọkụ na ọsụsọ n'ahụ ya. 
Site n'ọnọdụ okpomọkụ nke mba Qatar na ikuku ọkụ si n'ime ọgbọegwuregwu, e kwesiri inwete usoro ga-eme ka ebe jụọ oyi. 
Ahụ ga-ajụ ndị nkwado na-ekiri bọọlụ oyi site n'ikuku si n'ohere dị n'okpuru oche ha. 
Nọzụlụ nwere obere ọnụ na-ekwe ka ikuku si na ya fesasịa na gburu gburu ebe ndị na-ekiri bọọlụ nọ. 
O ji nwayọọ na-eku, na-abụghị ikusi ike ka ikuku si n'ingine ụgbọelu apụta. 
Nke a bara uru nye ndị nkiri, mana kedụkwanụ maka ndị ọgba bọọlụ nọ n'ọgbọegwuregwu? Ndị ọgba bọọlụ ugbua nwereike ịgba ọsọ ruru 10km n'oge asọmpi, nke ga-ewepu ọsụsọ ruru lita atọ n'ahụ ha, ya bụ ahụ ha kwesịrị ịdị jụụ ma nwekwa mmiri na ya. 
Na gburu gburu Qatar nwe ude mmiri, ọ na-esi ike ọsụsọ ịkọ n'ahụ mmadụ nke na-ebute oke okpomọkụ, ọ na-ebutekwa ike ọgwụgwụ okpomọkụ. 
Ya mere n'asọmpi Iko Mbaụwa Qatar, a na-eme ka ikuku jụrụ oyi si n'ọnụ nọzụlụ kubata n'ime ọgbọegwuregwu iji mee ka ọ dị jụụ. 
Onye ọkachamara nyere aka rụọ igwe ntụ oyi a, Dkt Saud Abdul Ghani sị etu na ebe e dosara ohere ikuku ndị ahụ na etu ikuku si abata pụtara na ọ ga-esi ike ka ikuku kute ndị ọgba bọọlụ. 
 Nke a pụtara na ọkpụrụkpụ ikuku dị jụụ ga-adị n'ime ọgbọegwuregwu 18-24C (64-75F), nke ogogo ya akarịghị mita abụọ site n'ala, karịa iji oke ikuku oyi kuba n'ihu eluigwe ọzara. 
Ya mere gịnị ọzọ ga-eme? Dịka ikuku oyi a na-adị ọkụ, a ga-eji igwe ikuku 'extractor' mịpụ ya site n'etiti ọgbọegwuregwu ahụ. 
Mgbe ahụ a ga-azacha ya, mee ka ọ jụọ oyi ọzọ ma kubata ya n'ime ọgbọegwuregwu ọzọ. 
 Ngwa ngwa mmiri oyi ahụ mịrị ikuku ọkụ ahụ, a ga-etinye ya na tankị nchekwa dị lita 40,000, nke ji kilomita 3 dị anya, ebe a ga-eme ka ọ jụọ oyi ọzọ maka iji ya arụ ọrụ n'oge asọmpi ọzọ. 
Igwe njụ oyi a na-enwete ikike o ji arụ ọrụ site n'ikike anyanwụ (solar plant) nke dị kilomita 80 n'akụkụ Doha bụ isiobodo mba Qatar. 
Dkt Cool Nwoke chepụtara usoro a, Dkt Saud Abdul Ghani gwara BBC na Qatar chọrọ ime ihe nketa, ga-enyere mba ha aka ruo otụtụ oge ma ndị ọgba bọọlụ lacha. 
  Ọ sị na o mere nyocha ọtụtụ afọ iji mepụta ihe a kpọrọ "thermal comfort", ka ahụ dị ọtụtụ ndị mmadụ jụụ. 
Mkparịtaụka n'etiti ndị egwuregwu na ndị nkwado n'asọmpi Athletics nke Mbaụwa e mere na Qatar afọ 2019 nyere aka ịrụ ihe a ga-abara ndị ọbịa na ndị ọgba bọọlụ uru n'asọmpi Iko Mbaụwa. 
 N'echiche onye ọgba bọọlụ  BBC kpọtụụrụ Hajar Saleh, na-agbara otu egwuregwu bọọlụ ụmụnwaanyị Qatar bọọlụ, onye malitere ịgba bọọlụ mgbe ọ dị afọ 11. 
Ọ maara ihe banyere ime egwuregwu n'ọnọdụ siri ike. 
Ọ sị na ude mmiri bụ ihe ịma aka kachasị. 
Hajar enweela ahụmihe ịgba bọọlụ n'ọgbọegwuregwu ọhụrụ abụọ nwere igwe njụ oyi ọhụrụ a, nke Khalifa nakwa ọgbọegwuregwu Educational City. 
 Ọ sị na e nwere nnukwu ihe dị iche, ọkachasị ịgba bọọlụ n'ọnwa Juun, oge Qatar kachasị enwe okpomọkụ n'afọ. 
Usoro a ọ ga-adịgịde? Ndị na-ahazi asọmpi Qatar 2022 kwere nkwa sị na igwe na-eme ka ọgbọegwuregwu na-ajụ oyi agaghị emetụta ọnọdụ ihu eluigwe maka na ọkụ latrik ya sị n'ikike anyanwụ a rụrụ ọhụrụ. 
Mana ebumnobi ịhụ na ikuku carbon akarịghị oke bụ ọchịchọ kachasị kwụsie ike. 
 Ọnụọgụgụ ikuku carbon pụtara mgbe a na-arụ ọgbọegwuregwu a bụ 90% ikuku carbon niile dị ebe ahụ, ebe ikuku greenhouse pụtara n'ihu eluigwe dị tọn 800,000. 
Nke a bụ otu ihe n'ịnya ụgbọala na gburugburu ụwa ugboro 80,000, dịka ụlọọrụ na-ahụ maka nchekwa gburugburu ebe obibi na mba Amerịka (US Environmental Protection Agency) si kwuo. 
N'ile anya gafee ihe banyere ọgbọegwuregwu, nwekwara etu njem si metụta Iko Mbaụwa, nke gụnyere ụgbọelu ibu ndị mmadụ aga mba a. 
Fifa sị na etu asọmpi a si kpụkọta ọnụ n'ihi ebe a na-agba asọmpi si dị nso na ibe ya pụtara na ikuku carbon ga-apụta n'ihi njem na Qatar ga-adị obere ma a tụnyere ya na nke pụtara na Russia n'afọ 2018. 
  Nchekwa ihu eluigwe nke mba Qatar gbakwasịrị ụkwụ n'ibelata ikuku carbon nke ga-ebelata ikuku na-emebi ihu eluigwe a kpọrọ 'CO2' ha na-emepụta. 
 A mabeghi etu ha chọrọ isi enwete nke a. 
Fifa sị na ha ji tekịnụzụ dị iche iji ibelata ikuku carbon na-apụta n'Iko Mbaụwa, gụnyere ikike zuru oke, njikwa unyi, nwogharị ikike nakwa ịkụ ukwu osisi. 
Mana mkpebi ikpeazụ banyere ụdị ọrụ ha chọrọ edobeghi anya. 
Ụdị atụmatụ a nwereike iwe ọtụtụ afọ tupu ha malite ọrụ ịkpachi ikuku carbon. 
Nyocha BBC mere na nso nso a gosiri na ụfọdụ atụmatụ ịkụ osisi maka igbochi ikuku carbon bụ naanị n'akwụkwọ ka a na-ahụ ya. 
Ya mere ọ ga-ewe ụfọdụ oge tupu a mata ma mba Qatar onwete atụmatụ ya n'ichekwa ihu eluigwe maọbụ ọnụ ha na-eto maka nkwa ya ọ bụ naanị ikuku ọkụ. 
Mba ka na-agba nkịtị na nkatọ a na-enye ha banyere oke ọnụ ahịa obibi ndụ nye ndị ọrụ mbịarambịa 30,000 rụrụ ọgbọegwuregwu ndị a, gụnyere ọtụtụ ndị ọrụ nwụrụ anwụ na ndị merụrụ ahụ. 
E nwekwara ebubo ịmanye ndị ọrụ n'ike, ọnọdụ ịrụ ọrụ siri ike, ụlọ obibi na-adịghị mma, akwụghị ụgwọ ọrụ nakwa ịkpachi akwụkwọ njem. 
 Gọọmenti mba Qatar gọrọ ebubo ndị a, kwuo na kamgbe afọ 2017 ka ha malitere atụmatụ ichekwa ndị ọrụ mbịarambịa site n'ịrụ ọrụ n'oke okpomọkụ, ibelata oge ọrụ ha nakwa iwulite ọnọdụ ebe obibi ndị ọrụ. 
Mana naanị n'afọ 2021, ndị ọrụ 50 nwụrụ ebe ndị ọrụ karịrị 500 merụrụ nnukwu ahụ na Qatar n'ime ndị niile na-arụ ọrụ metụtara Iko Mbaụwa, dịka ozi si n'aka otu na-ahụ maka ndị ọrụ n'ụwa (International Labour Organization) si kwuo. 
Nke a bụ okwu ọzọ dapụtara ebe akụkọ banyere mba ọzara a ga-abụ ihe a ga na-enyocha. 
"Ndị dere ma rụpụta akụkọ a bụ Johannes Dell, Leoni Robertson, Sara Fayyad, Mohamad Hamdar, dan Dominic Bailey
                                                                                                                                                                                                                                                                                                                                   Onye tọrọ ntọala bụ Maryam Nikan na Gerry Fletcher                                                                                                                                                                                                                                                                                                                                                                                                                                                                                                                                                                                                               Onye wulitere ya bụ Kaveri Biswas na Adam Allen                                                                                                                                                                                                                                                                                                                                                                                                                                                                                                                                                                                  Onye njikwa ọrụ bụ Sallly Morales                                                                                                                                                                                                                                                                               Onye ndụmọdụ: Ọkammnụta Graeme Maidment nke Mahadum London Southbank                                                                                                                                                                                                                                                                                                                                                                                                                                                                                                                                          Foto: Getty, Hum3D, Hajer Saleh. "
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Na-agbanyeghi na ọ kwụsịrị ịgba bọọlụ na 1977, ndị mba ha na-ahụta nwafọ Brazil a dịka "eze egwuregwu bọọlụ" nke mere e jiri ahụta ya dịka onye dị oke mkpa n'ụwa gbaa gburu gburu. 
 Foto ndị a kọrọ akụkọ banyere ndụ ya. 
O turu n'ime ụbịam ma rụọ ọtụtụ ọrụ iji nyere ezinaụlọ ya aka. 
O nweghi ike ịzụta bọọlụ nke aka ya mana o ji akwụkwọ afanyere n'ime akwa mere bọọlụ nke ya. 
Otu ihe ọkachasị echeta n'oge ahụ bụ mgbe ọ hụrụ ka nna ya na-ebe akwa maka na Uruguay meriri Brazil n'asọmpi Ikpeazụ nke Iko Mbaụwa afọ 1950. 
Obere nwamadị Edson kwere nkwa na ọ ga-amabute iko a otu ụbọchị ka o mee nna ya obi ụtọ. 
N'ime afọ abụọ o soro otu egwu bọọlụ Brazil gaa asọmpi Iko Mbaụwa afọ 1958. 
Na-agbanyeghi na o soghi gbaa asọmpi abụọ mbụ ha, Pele nyere goolu isii iji nyere Brazil aka ịmabute iko ahụ. 
Ọ bụ onye kachasị obere ga-amabute Iko Mbaụwa. 
Pele esoghi gbaa asọmpi Brazil na Czechoslovakia maka mmerụ ahụ o nwetere n'agba ne mbụ. 
Lee dịka ọ na-amakọ ogbo ya n'otu Santos nakwa Brazil bụ Zito na ngwụcha asọmpi. 
O nyere goolu otu puku n'asọmpi Brazil n'ụbọchị 19 Nọvemba afọ 1969 site na penariti. 
Igwe mmadụ jupụtara na ndị ntaakụkọ gbara ya gburu gburu n'ime ọgbọegwuregwu. 
Ọ bụ asọmpi mbụ a ga-egosi na television bụ nke e gosiri n'agwa zuru oke, ndị Brazil gbapụtara ihe n'uwe asọmpi egwuregwu bọọlụ ha ( A na-ahụta ha dịka otu ka ibe n'egwuregwu bọọlụ kamgbe asọmpi a malitere). 
Pele bụ naanị ọgba bọọlụ ma nwoke ma nwaanyị ga-amabute Iko Mbaụwa ugboro atọ. 
E gbochiri ya ịgba bọọlụ na mba Yurope mgbe gọọmentị mba Brazile gbochiri ya ime nke a, nke mere na ọ bụ naanị na mba Brazil ka ọ gbara bọọlụ n'otu Santos FC. 
Mana mgbe ọ gbachara bọọlụ, ọ nọrọ afọ atọ n'otu New York Cosmos nke asọmpi North America Soccer. 
N'afọ 1990, mgbe ọ dị afọ 50, o duuru ndị Brazil gbaa asọmpi enyi na enyi ha na mbaụwa ndị ọzọ n'ọgbọegwuregwu Wembley dị na London. 
Nwafọ Amerịka na-ese nka bụ Andy Warhol, onye sere Pele kwuru na "Pele so n'otu n'ime ndị gbanwere echiche m, kama ọ ga-enwete nkwanye ugwu nkeji iri na ise, ọ ga-enwete ọtụtụ afọ na nkwanye ugwu." Ebe foto si, Getty Images Pele abanyeghi n'ọrụ nchịkọta otu egwu bọọlụ kama ọ nọ na-agagharị ụwa n'ọrụ nkwado dị iche iche. 
Ọ rụkwara ọrụ na TV nakwa Sinima, tinyekwara ihe nkiri a kpọrọ 'Escape to Victory' n'afọ 1981 bụ nke ya na Sylvester Stallone dị obere mgbe ahụ so mee. 
Mgbe odogwu Brazil a zutere onye bụbu onyeisiala mba Saụt Afrịka bụ Nelson Mandela n'afọ 2007. 
"Ikiri ka ọ na-agba bọọlụ dịka aṅụrị ikiri obere nwa nakwa onyinye amara jupụtara na mmadụ," Ihe Mandela kwuru banyere Pele. 
Na foto a, Pele bere akwa mgbe otu International Olympic Committee kpebiri na ọ bụ obodo a ga-ahazi asọmpi Ebe foto si, Getty Images Pele nwere nsogbu n'ime ezinaụlọ ya, ọ lụrụ ụmụnwaanyị atọ ma mụta ụmụ ise. 
Odogwu Brazil a kwukwara na o nwere ọtụtụ ndị enyi nwaanyị nke na ọ gaghị agụtanwu ụmụ ndị ọ mụrụ n'ezi. 
Naanị otu nwa ya bụ Edinho gbara bọọlụ - oche goolu. 
Mana a tụrụ nga maka ebubo ịtụ mgbere ọgwụike nakwa ego site n'afọ 2005 ruo 2019. 
N'afọ 2021, mgbe a na-enyocha ya ahụ, ha hụrụ otito (tumour) n'eriri afọ ya (colon). 
Otu egwuregwu bọọlụ Brazil gosiri ọkọlọtọ e dere aha ya na foto ya mgbe ha merichara South Korea n'agba mgbapụ na 5 Disemba. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọtụtụ ndị welitere isi n’ụwa amalite izipụta ozi nkwanye ugwu nye nakwa ndụ o biri. 
 Nyemar nke mba Brazil kwuru na ‘Eze’ Pele ‘Gbanwere ihe niile’ oge o kwuru okwu banyere ndụ ya nakwa etu o siri metụta egwu bọọlụ. 
Etu Buhari, Neymar, Mbappe, Ronaldo na ndị ọzọ si akwanyere Pele ugwu O kwuru  “Ọ gbanwere ya egwu bọọlụ ka ọ bụrụ ihe nkiri, ihe egwuregwu obi ụtọ. 
O ji egwu bọọlụ nyere ndị na-eweghị ka ọhara ha aka nakwa ndị isi ojii”  Ọgba bọọlụ Kylian Mbappe nke mba France dere n’akara soshal midia ya na Pele bụ ‘Eze egwu bọọlụ’, “Agaghị echefu ụkpụrụ ya”. 
 Pele onye mere ihe e metubeghị mgbe dịka ọgbanyere nchịkọta goolu 1281 n’egwu bọọlụ 1362 o sonyere n’afọ 21 ọ gbara bọọlụ. 
 Ọ gbanyere mba ya goolu 77 n’ime egwu bọọlụ 92 o sonyere gbaa. 
 Pele bụ naanị onye bọọlụ ritere ma bulie iko mba ụwa ugboro atọ nke mere n’afọ 1958, 1962 na 1970. 
 N’afọ 200, otu nhazi egwu bọọlụ ụị̀a bụ Fifa họpụtara ya dịka onye kacha n’egwu bọọlụ na nchịkọta afọ 100. 
 Cristiano Ronaldo nke mba Portugal dere:  “I si Eze Pele ‘Ka ọ dị zie’ nkiti agaghị ezu oke na ngosi ihe mgbu ji ndị egwu bọọlụ n’ụwa aka ugbua” O kwuru “Agaghị echefu ihe o mere na ndụ anyị niile egwu bọọlụ na-amasị”. 
 Ronaldo nke mba Brazil kwupụtara na Pele bụ ‘Ọ pụrụiche, ọkaibe, onye isi na-acha ọkụ nakwa onye na-enweghị ntụpọ.” Mana ọ bụghị naanị ndị egwu bọọlụ bụ ndị na-akwanyere ya ugwu a, Onyeisiala Muhammdu Buhari ezipụla ozi maka ọnwụ ya ma kwuo na ụwa agaghị echefu ya ọkachasị etu o siri rụọ ọrụ ikpe udo na ịjịkọ agbụrụ na okpekerechi dị iche iche n’ụwa. 
 Akara Twitter gọọmentị mba Brazil dere “Dike anyị” ga-abụ onye “anyị agaghị echefu echefu n’ụwa a”. 
Onyeisiala Joe Biden nke mba Amerịka kwuru “N’egwu bọọlụ a na-akpọkọta ụwa niile ọnụ, etu Pele siri rie elu agbanyeghị n’ọnọdụ dị ala ebe o siri pụta bụ ihe gosiri na enweghị a na-apụghị ime.”  Onyeisi otu nhazi bọọlụ Fifa bụ Gianni Infantino kwuru na obi gbawara ya dịka ọ kọwara na “ihe bụ ụbọchị dị oke egwu nye egwu bọọlụ n’ụwa”. 
Ọkaibe n’egwu ịgba ọsọ bụ Usain Bolt depụtara na Pele bụ “onye egwuregwu nọ agaghị echefu echefu”. 
Nwa ya nwaanyị bụ Kely Nascimento zipụtara foto gosiri ihe dịka aka Pele mgbe ọ nọ n’ụlọọgwụ ma kwuo:  “Anyị na-eleke gị n’ihi ihe ọbụla anyị bụ taa bụ maka gị, anyị hụrụ gị n’anya, laa na ndokwa”. 
 N'akụkụ ụwa dị iche iche amalitela itinye ihe nka, foto nakwa ihe ndị ọzọ na-egosi nkwanye ugwu pụrụiche nye Pele. 
 Mba Brazil ewepụtala abalị atọ iji ruo uju ma kwanyere ya ugwu dịịrị ya dịka ọ kwalitere aha mba ahụ ụzọ ọma nakwa egwu bọọlụ ha n'ụzọ pụrụiche. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke na-aeso dịka ọrịara ọrịa. 
Ọrịa akụrụ na ọrịa nwoke nyere ya nsogbu na nsonso a. 
Naanị Pele bụ onye ọgbaa bọọlụ meriri asọmpị iko mba ụwa ugboro atọ. 
O buliri iko mba ụwa n'afọ 1958, 1962 na 1970. 
Ngalaba FIFA kpọpụtara ya dịka onye kacha gbaa bọọlụ kamgbe afọ 2000. 
Fabrizio Romano bụ onye ntaakụkọ ama ama maka egwuregwu bọọlụ kwuru maka ọnwụ Pele ma sị na agaghị echefu aha ya echefu. 
 O zịgaara ezinụlọ ya ozi iti aka n'obi. 
Ngalaba na-ahazi egwuregwu bọọlụ na Naijirịa bụ Nigerian Football Federation zịgara ezinụlọ ya ozi iti aka n'obi. 
Harry Macguire na-agbara mba Briten na Manchester United gwara Pele ka ọ laa nke ọma ma sị na ọ bụ ihe ịtụanya na o meriri Iko mba ụwa ugboro atọ. 
Ọgbaa bọọlụ bụ Mesut Ozil kwuru na ụkpụrụ Pele hiwere ga-adịgịde. 
O kwuru na Pele na Maradona ga-abụzị ndị otu bọọlụ 'Heaven FC' n'eluigwe ma sị na enweghị ndị ga-emeri ha. 
Cristiano Ronaldo zịgara ezinụlọ Pele ozio iti aka n'obi. 
O kwuru na Pele bụ onye  kpalịrị mụọ ọtụtụ ndụ pụrụ nde mmadụ. 
Ma sịkwa na ya agaghị echefu ihụnanya pele gosiri ya. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N﻿ke a na-abịa dịka Ronaldo na onye ntaakụkọ aha ya bụ Piers Morgan nwechara mkparịtaụka ebe ọ nọ katọọ Man Utd nakwa ndị nlekọta ha. 
N﻿'akwụkwọ ozi si n'aka Manchester United pụta, ha kwuru na nke a bụ nkwekọrịta ha na Ronaldo nwere. 
"﻿Otu a na-ekele Ronaldo maka aka niile o nyere n'ugboro abụọ ọ nọrọ na Old Trafford," akwụkwọ ozi ahụ kwuru. 
H﻿a kwuru na ha na-ekpere Ronaldo ekpere ọma maka ya na ezinụlọ ya. 
N﻿'otu aka ahụ kwa, Ronaldo wepụtakwara ozi ma kwuo na "mụ na Manchester United ekwekọrịtala ịkagbu nkwekọrịta anyị na-erubeghị eru". 
Ọ﻿ ka fọrọ ihe dịka ọnwa asaa ka nkwekọrịta Ronaldo na ndị Manchester United bịa n'isi njedebe, mana ugbua, ha akagbuola ya kpamkpam. 
Mand ka ọ dị ugbua, echere m na oge eruola mgbe m ga-aga ebe ọzọ gaa chọọ ihe ọhụrụ." "﻿Ana m ekpere ndị otu Man Utd ekpere ọma maka ọdịnihu." A﻿sọmpi ikpeazụ Ronaldo gbaara Man Utd bụ n'ụbọchị isii nke ọnwa Nọvemba 2022, oge Aston Villa ji ọkpụ goolu atọ asatara otu merie ha. 
Ronaldo na onye nkuzi ndị Man Utd bụ Eric Ten Hag nwere nghọtahie na Nọvemba 3, na asọmpi ha na ndị Tottenham, mgbe Ten Hag chọrọ itinye ya dịka asọmpi ahụ na-achọ ịgwụ, mana Ronaldo jụ ịbata. 
N﻿ke a mere ka Ten Hag ghara itinye ya n'asọmpi Man Utd na Chelsea. 
N﻿a mkparịtaụka Ronaldo na onyentaakụ a ma ama nwere n'izuụka gara aga, o kwuru na Ten Hag gharịpụrụ ya, ma kwukwaa na ya na-eche na Man Utd chọrọ ka ọ pụọ n'otu ha. 
O kwukwara na ya ahụghị ihe mgbanwe ọbụla na Man Utd kamgbe onye nkuzi mbụ ha bụ Alex Ferguson lachara ezumike nka n'afọ 2013. 
R﻿onaldo na ndị otu bọọlụ mba ya bụ Pọtụgal nọ na Qatar ugbua dịka ha na-esonye n'asọmpi Iko Mba Ụwa nke 2022. 
A﻿mabeghị otu bọọlụ ọ ga-esonye n'afọ na-abịanụ. 
R﻿onaldo si otu Sport Lisbon nke mba Pọtụgal bata otu Manchester United n'afọ 2003, ma pụọ na 2009. 
Ọ﻿ bụ na Man Utd ka ọ nọ rite nturuugo 'Balon d'Or' nke mbụ ya. 
Ọ gbaara Man Utd asọmpi 196 ma nyete goolu 84 tupu ọ pụọ gawa Real Madrid. 
N﻿a 2021, Ronaldo batakwa otu Man Utd ọzọ, gbaa asọmpi 40 ma nye goolu 19 tupu ugbua. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
BBC Sport lebara anya na ndụ Ezenwaanyị biri n'ihe gbasara egwuregwu. 
Mgbe ọ na-etolite ọ dịla mbụ bụrụ nwaanyị na-akwọ ịnyịnya nke ọma, nke foto a na-egosi mgbe mbụ ọkwọrọ ịnyịnya dịka onyeze n'afọ 1952. 
Lee mgbe ya na nwaanye nwaanyị nke obere bụ Adaeze Margaret so gaa nzukọ asọmpi 1950 n'Epson Ebe foto si, Getty Images N'afọ1957, Ezenwaanyị bunyere Althea Gibson iko Wimbledon maka ịbụ nwafọ Amerịka isiojii ga-amabute asọmpi SW19 Ebe foto si, Getty Images N'afọ abụọ na-esote ya, Ezenwaanyị gara kirie asọmpi bọọlụ ikpeazụ nke Iko FA n'ọgbọegwuregwu Wembley dịka Nottingham Forest ji ọkpụ goolu abụọ asatara otu merie Luton (2-1). 
O bunyere onye ndu ha bụ Jack Burkit iko ahụ Oge kachasị mma nye Ezenwaanyị bụ n'afọ 1966 n'ọgbọegwuregwu Wembley mgbe o bunyere Bobby Moore Iko Jules Rimet dịka Ịngland ji ọkpụ goolu anọ asatara abụọ merie West Germany n'asọmpi Iko Mbaụwa. 
O nyefere osisi baton n'aka onye nwe nkwarụ tụụrụ ugo ọlaedo bụ Kadeena Cox bụ onye ji otu ụkwụ gbaruo ọsọ n'isi. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Man Utd nabatara Arsenal bụ ndị nọ n'elu tebulu Premier League na be ha n'Old Trafford, mana ha emezighi ha ọfụma ka ndị ọbịa dịka ha mere ha echeta ebewe. 
Antony dos Santos ka batara Man Utd ọhụrụ n'izu a bu ụzọ meere Arsenal ọjị site na goolu mbụ o nyere na nkeji 35  bọọlụ ji malite. 
Bukayo Saka nke Arsenal sara ha site n'ịgbanye goolu nke ya na nkeji 60. 
Rashford mezuru ya goolu abụọ na nkeji 66 ma jiri goolu nke atọ o nyere na nkeji 75 chọọ ya mma. 
Nke a ebugotela Man Utd n'ogogo nke ise na tebulu Premier League, ebe ha ji pọịntị 12 ugbua. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Otu bọọlụ Arsenal nke mba England so n'otu bọọlụ a kacha anụ ha anụ na mba ụwa niile. 
Mana n'afọ ole ma ole n'ọdị nso a, ya bụ otu bọọlụ anaghị emecha ọfụma etu ndị nkwado ha si atụ anya. 
Kelechi Anyikude bụ onye nkwado ndị otu bọọlụ Arsenal a ma ama n'ụwa niile dịka Kelechi Arsenal. 
O kwuru na dịka onye nkwado Arsenal, onweghịzi ihe nwereike imewa ya obi, "maka na Arsenal emewaala m obi ugboro ugboro, mana enweghị m ike ịhapụ ha." Ihe e ji mara nwa amadi a bụ maka otu o si eke ekike ma ọ na-aga ikiri asọmpi ndị Arsenal. 
Kelechi Arsenal na-eke ekike e ji mara ndị Igbo oge niile iji kọwaara ndị ọcha na omenala Afrịka amaka. 
"Ezenwaanyị England eziterela m ozi ma gwa m ka m bịa n'obi ya," Kelechi kwuru. 
"Mụ na ọtụtụ ndị a ma ama ezutekwala n'ihi ya." "Nke a bụ ụzọ m si egosipụta ihe ọma dị icheiche dị n'omenala Igbo nakwa ụzọ ndụ ndị Afrịka." Ebe foto si, KelechiAFC/Instagram Kelechi na Mikel Arteta bụ onye nkuzi bọọlụ ndị Arsenal Kamgbe afọ 2006, Arsenal esonyebeghị n'asọmpi 'Uefa Champions League', nke bụ asọmpi otu bọọlụ ndị nwere agba na mpaghara Europe niile. 
Ọ bụ ndị nọ n'ogogo mbụ ruo ogogo anọ n'asọmpi bọọlụ nke England na-etozu isonye na UCL. 
Mana Kelechi kwuru na o nwere olileanya na Arsenal ga-etozu isonye na UCL n'afọ a. 
Ka ọ dị ugbua, otu Tottenham bụ ndị nke anọ na tebulu EPL ebe Arsenal bụ ndị nke ise. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a ga-eme ya ugboro abụọ a na-emeri otu Arsenal na bọọlụ ha gbara kemegbe ebidoro Premier Lig afọ ọhụrụ. 
Ndị gbakara neeti Arsenal gụnyere Romel Lukaku na nkeji 15 nakwa James na nkeji 35. 
Goolu abụọ ndị a bịara n'agba nke mbụ n'asọmpị ahụ. 
Cheta na ọ bụ mbụ Lukaku ga-agbara Chelsea bọọlụ kemgbe ha zụtagharịrị ya n'aka otu Inter-Milan. 
Nke a ga-eme ya asọmpị abụọ otu ndị ahụ kemgbe amalitere afọ bọọlụ nke 2021. 
Cheta na otu Brentford meriri otu Arsenal mgbe ha abụọ zutere ebe Chelsea ji ọkpụ goolu atọ kụpụ Crystal Palace ọkwụrụ n'anya. 
Ajụjụ dịzi ndị mmadụ n'ọnụ ugbua bụ "Onye ka ọ ga-ebi n'ụkwụ ya taa"? Ka anyị lebe anya n'etu ihe si kwụrụ: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ya bụ egwuregwu malitere n'ike na ebube dịka Chelsea nyere goolu mbụ ha na nkeji nke ise site n'aka Pulisic. 
Ọ dịka ya ha bụ oke iyi riru Pierre-Emerick Aubameyang nke bụ na ahụghị ụkwụ egwu ya anya n'ime nkeji iri abụọ n'isi amalitere bọọlụ ahụ. 
Mana chi Arsenal zara ha oku dịka e nyere ha penariti na nkeji iri abụọ na isii bụ nke Aubameyang nyere, mere ya bụ egwu jiri kwụrụ na 1-1. 
Mana Chi ya zara ya ekpere. 
Ya bụ goolu mere ka Arsenal Kelie mezia ka Chelsea daa mba nwamgbe nta. 
Mana mgbe abatara ezumike, Chelsea lọghachitere n'egwu. 
Na nkeji nke iri anọ na itoolu Christain Pulisic meruru ahụ nke mere ejiri were Pedro gbawee ya. 
 Aubameyang zakwara aha ya ụzọ na nkeji iri isii na asaa site n'itinye goolu ọzọ nke mere ya Arsenal 2 - 1 Chelsea. 
Ọkpa Aubameyang dị ọkụ na mgbe a. 
Ọnwụ ndị Arsenal gburu ka arụrụ aka na nkeji iri asaa na anọ mgbe Mateo Kovacic nke Chelsea gbatara 'red card' site na 'yellow' abụọ ọ nwetere. 
Mgbe ahụ, Chelsea ji mmadụ iri agba, Arsenal nwere mmadụ iri na otu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nkeji asọmpi iko mba ụwa © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Uchenna Kanu: Eji m ụkwụ ụkpọrọ malite ịgba bọọlụ n'Aba Uche Grace Kanu bụ nwa afọ Naijirịa na-agbara Super Falcons bọọlụ akọwaala etu o si malite ịgba bọọlu ma ruo n'ogogo ọ nọ ugbua. 
Na mkparịtaụka pụrụ iche ya na BBC Igbo nwere, Kanu sị na njem ịgba bọọlu ya malitere n'Aba mgbe ọ dị obere, oge ha na-agba ụkwụ ụkpọrọ agba bọọlụ dịka ihe egwuregwu.Eji m ụkwụ ụkpọrọ malite ịgba bọọlụ n'Aba - Uchenna Kanu Kalu sị na ọ gbara bọọlụ n'ọtụtụ ebe n'Aba gụnyere Etche road, Okigwe road, Boys Technical College (BTC) dị na Faulks road. 
Mana mgbe ọ malitere iji bọọlụ kpọrọ ihe bụ oge na ọ gbara otu egwuregwu 'Pepsi', Abia Angels mgbe a ka na-akpọ ha 'Standard Babes'. 
Kanu sị na ọ bụ amara Chineke mere ka o ruo n'ogogo ọ nọ ugbua bụ ịgbara Super Falcons nke Naịjirịa nakwa Tigres Femenil nke Mexico bọọlụ. 
Ọ gara n'ihu nye ndị na-agba bọọlụ chọrọ ịdị ka ya ndụmọdụ ka ha rubeisi, nwee umeala nakwa na-ege ndị nkuzi ha ntị. 
Ọ sị na nke ka nke bụ ịtụkwasị Chineke obi, na ọ bụ ihe ndị a ga-enyere ha aka iru ogogo ha chọrọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ị chọọ ịhụ ụmụasa mara mma, lee ndị otu 'Super Falcons' nke Naịjirịa anya. 
Asọmpi iko mba ụwa ụmụnwaanyị nke Afrịka na-aga n'ihu ugbua, ebe ndị Super Falcons nke Naịjirịa na-agba mbọ ibute iko a. 
Asọmpi nke mbụ ha ga-abụ n'ụbọchị Mọnde oge ha na ụmụnwaanyị Saụt Afrịka ga-ezute. 
Mana dịka ha na-akwado asọmpi ahụ, ka anyị buru ụzọ gosi gị ụmụasa ndị ga agbara Naịjirị bọọlụ n’asọmpi a. 
Asisat Oshoala Ebe foto si, Asisat Oshoala Oshoala eritela ọtụtụ nturuugo n'egwuregwu bọọlụ n'ụwa. 
Ọ gbaarala ọtụtụ otu egwuregwu a ma ama. 
Mana ekike ya mgbe ọ naghị agba bọọlụ na-achabakwa ọtụtụ n'anya Onome Ebi Ebe foto si, Onome Ebi Onome Ebi bụ nwaanyị Afrịka mbụ gbarala asọmpi Iko Mbaụwa ugboro ise Onome bụ ọgba bọọlụ riterela ọtụtụ nturuugo kamgbe ọ gbawara otu Falcons. 
A mụrụ Onome n’ụbọchị asatọ nke ọnwa Mee afọ 1983. 
N’afọ 2019, ọ bụ nwafọ Afrịka mbụ gbarala asọmpi Iko Mbaụwa ugboro ise. 
 Ekike ya na-apụkarị ọkụ n’ịntaneti. 
Ụdịrị isi na-amasị ya bụ ịkpụtu isi ya tee ya uhie ka ọ na-acha anwụanwụ. 
Chiamaka Nnadozie Ebe foto si, Chiamaka Nnadozie Chiamaka Nnadozie Ọ bụ mma nwata ka ị ga-elwe anya ka ọ bụ ọchị ya? Chiamaka Nnadozie nwere ha dum. 
A mụrụ ya n’ụbọchị asatọ nke ọnwa Disemba, afọ 2000. 
Otu egwuregwu ya na mba France bụ Paris FC. 
 Glory Ogbonna Ebe foto si, Glory Ogbonna Glory Ogbonna na-agba bọọlụ ya na Santa Teresa FC na mba Spen Glory bụ nwafọ Igbo a mụrụ n’ụbọchị iri abụọ na ise nke ọnwa Disemba afọ 1998. 
 Ọ na-agbara otu egwuregwu Santa Teresa FC dị na Spain. 
Ọ na-ejikekarị ka ụmụnwoke mana mgbe ọbụla o jikere, njike ya na-apụ iche. 
Osinachi Ohale Ebe foto si, Osinachi Ohale Osinachi na-agbara otu egwu bọọlụ Depotivo Alaves na Spen Osinachi bụ nwa ada topuru etopu, maa mma. 
 A mụrụ ya n’ụbọchị iri abụọ na otu nke ọnwa Disemba, 1991. 
 Otu egwuregwu ya bụ Depotivo Alaves nke mba Spain. 
 Dịka anyị sikwa hụ, ejiji ya na-abụkarị ejiji yitewere nke ụmụnwoke. 
Ashleigh Plumptre Ebe foto si, ASHLEIGH PLUMPTRE Nna Ashleigh Plumptre bụ onye Naịjirịa mana nne ya bụ onye mba England Nwaanyị ọcha a mụrụ na Leicester, England kpebiri n’onwe ya na ọ chọrọ ịgbara Naịjirịa bọọlụ. 
A mụrụ ya n’ụbọchị asatọ nke ọnwa Mee afọ 1998Ọ na mba Briten mana nna ya bụ onye Naịjirịa si na Legọs steeti. 
Ọ malitere ịgbara Naịjirịa bọọlụ n’ọnwa Febụwarị afọ 2022. 
Otu egwuregwu ya bụ Leicester dị na mba UK. 
 Ngwa jiri anya hụ ka njike ya si adị mgbe ọ na-anaghị agba bọọlụ. 
Nicole Payne na nwanne ya Toni Payne Ebe foto si, Nicole Payne/Toni Payne Nicole na Toni Payne Ụmụnne abụọ a na-agbara otu ‘super falcon’ n’azụ na n’etiti. 
 A mụrụ Nicole n’ụbọchị iri na asatọ nke ọnwa Jenụwarị afọ 2001, mụọ nwanne ya Toni n’ụbọchị iri abụọ na abụọ nke ọnwa Eprelụ afọ 1995, na mba Amerịka. 
Ị hụ ha abụọ jikere, ị ga-eche na ha bụ ndị na-eyiputere ndị mmadụ akwa. 
Ị gaghị ama na ụmụ asa a ji ịgba bọọlụ mere akaraka. 
Michelle Alozie Ebe foto si, Michelle Alozie Michelle Alozie Michelle bụkwa nwada ọzọ njike ya na-apụ ọkụ na soshal midia. 
 Ọ bụ nwata na-anaghị atụ ụjọ igosipụta akụkụ ahụ ya na soshal midia n’ejiji ọ na-eyi. 
Ngwa gbaara anya gị ekeresimesi. 
Francisca Ordega Ebe foto si, Francisca Ordega Kedụ ihe anyị agaghị ekwu maka Francisca? Nwaanyị ma agba bọọlụ, maa mma, ejiji ya bụrụzie elelebe eje ọrụ. 
Ngwa gbaara anya gị ekeresimesi. 
Rasheedat Ajibade Ebe foto si, Rasheedat Ajibade Ajibade na-akpọ onwe ya "Nwaanyị ntutu isi ya na-acha anụnụ anụnụ" Ajibade bụ ọmarịcha nwa ọtụtụ ụmụ Naịjirịa ma ọfụma. 
A mụrụ ya n’ụbọchị ise nke ọnwa Ọgọstụ afọ 1996. 
Otu egwuregwu ya bụ Minsk FC dị na Belarus. 
Ọ na-achaba gị n’anya? Mee ngwangwa maka na dịka Rasheedat si kwuo n’ọba soshal midia ya, ọ naghịkwa eche onye ọbụla. 
 Ọ na-agbara otu egwuregwu Eskilstuna United nke mba Sweden. 
Rita Chikwelu Ebe foto si, Rita Chikwelu Rita Chikwelu O teela Rita gbawarala ụmụnwaanyị Naịjirịa bọọlụ. 
A mụrụ ya n’ụbọchị isii nke ọnwa Maachị afọ 1998. 
 Otu egwuregwu ya bụ Madrid CFF di na Spain Ọ bụ nwaanyị ejiji ya na-eyitekwa nke nwoke, nke mere ụfọdụ ji ekwu na o nwere 'swag'. 
Halimatu Ayinde Ebe foto si, Halimatu Ayinde Ayinde gbabuuru otu 'Delta Queens' na Naịjirịa tupu ọ gaa ala bekee. 
Ọ dị afọ iri abụọ na asaa. 
Ugbua ọ na-agbara otu Eskilstuna United DFF nke mba Sweden. 
Regina Otu Ebe foto si, Regina Otu Regina Otu na-agbara ndị FC Minsk nke mba Belarus Christu Ucheibe Ebe foto si, Christy Ucheibe Peace Efih Ebe foto si, Christy Ucheibe Uchenna Kanu Ebe foto si, Uchenna Kanu Ifeoma Onumonu Ebe foto si, Ifeoma Onumonu Vivian Ikechukwu Ebe foto si, Vivian Ikechukwu Chinonyerem Macleans Ebe foto si, Chinonyerem Macleans Toochukwu Oluehi Ebe foto si, Toochukwu Oluehi Oluehi na-echere ndị otu egwu Maccabi Kishronot Hadera nke mba Israel Ọ bụ Oluehi na-eyi uwe e dere 1 n'otu ndị Super Falcons.  A mụrụ ya n’ ubọchị abụọ nke ọnwa Mee afọ 1987. 
Yewande Balogun Ebe foto si, Yewande Balogun Yewande Balogun O nweghi onye ka mma iji pịachie akụkọ a  karịa Yewande. 
A mụrụ ya n’ụbọchị asatọ nke ọnwa Ọgọstụ, afọ 1983. 
 Yewande bụ nwaanyị topuru etopu, maa mma nwee nnọọ ihu ọchị. 
 Ekike ya bụkwa nke a na-anaghị ahụ ewepụ anya ngwangwa. 
Otu egwuregwu ya dị n’Amerịka bụ Coppermine United  © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Otu egwuregwu bọọlụ ụmụnwaanyị Naịjirịa bụ Super Falcons ga-eso ụmụagbọghọ ibe ha pụta n'ọgbọ. 
Super Falcons bụ ọkaibe n'Afrika ma a bịa n'asọmpi a dịka ha maburula iko a ugboro iri na otu n’ime iri na atọ a gbarala ya. 
Na mbido asọmpi a, ha ga-ezute ọgbọ ha ndị dịka Saụt Afrika, Burundi na Botswana. 
Ụmụagbọghọ iri abụọ na ise na-agba bọọlụ n'otu egwuregwu dị icheiche n'ụwa ga-anọchiteanya Naịjirịa n'asọmpi a. 
Ndị a gụnyere: Ebe foto si, Chiamaka Instagram Chiamaka Nnadozie Ọ na-eyi uwe e dere akara iri na isii Ọ bụ otu n’ime ndị oche goolu ndị Super Falcons Otu egwuregwu ya bụ Paris FC dị na mba France A mụrụ ya n’ụbọchị asatọ nke ọnwa Disemba, afọ 2000. 
A mụrụ ya n’ụbọchị asatọ nke ọnwa Mee afọ 1998 Otu egwuregwu ya bụ Leicester dị na mba UK Akudo Ogbonna Ọ na-agbara Super Falcons n’ebe azụ (defender) A mụrụ ya n’ụbọchị itoolu nke ọnwa Eprelụ afọ 2000 Otu egwuregwu ya bụ Edo Queens dị na Naịjirịa Ebe foto si,  Nicole Payne/Instagram  Nicole Payne Ọ bụ nwafọ Naịjirịa a mụrụ na mba Amerịka Ọ na-agbara Super Falcons bọọlụ n’ebe azụ (defender) A mụrụ ya n’ụbọchị iri na asatọ nke ọnwa Jenụwarị afọ 2001 Otu egwuregwu ya bụ West Virginia University dị na mba Amerịka Ya na nwanne ya nwaanyị bụ Toni Payne bụ ụmụnne abụọ nke mbụ ga-agbara Naịjirịa bọọlụ otu oge. 
Peace Efih Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị ise nke ọnwa Ọgọstụ afọ 2000. 
Otu egwuregwu ya bụ Kiryat Gat dị na mba Israel Ebe foto si, Getty Images Ngozi Okobi Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị iri na anọ nke ọnwa Disemba afọ 1993. 
Otu egwuregwu ya bụ Eskilstuna United dị na mba Sweden. 
Toni Payne Ọ bụ nwafọ Naịjirịa a mụrụ na mba Amerịka Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị iri abụọ na abụọ nke ọnwa Eprelụ afọ 1995 Otu egwuregwu ya bụ Sevilla dị na mba Spain Ebe foto si, Getty Images Christy Ucheibe  Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị iri abụọ na ise nke ọnwa Disemba afọ 2000 Otu egwuregwu ya bụ SL Benfica nke Portugal Halimatu Ayinde  Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị iri na isi nke ọnwa Mee afọ 1995 Otu egwuregwu ya bụ Eskilstuna United dị na mba Sweden    Regina Otu Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị ise nke ọnwa Ọgọstụ afọ 1996 Otu egwuregwu ya bụ Minsk FC dị na Belarus Ebe foto si, Getty Images  Rasheedat Ajibade Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị asatọ ọnwa Disemba afọ 1999 Otu egwuregwu ya bụ Atletico Madrid mba Spain Francesca Odega Ọ na-agbara Super Falcons bọọlụ n’ebe ihu (forward) A mụrụ ya n’ụbọchị iri na itoolu nke ọnwa Ọktoba 1993 Otu egwuregwu ya bụ CSKA Moscow dị na Russia Uchenna Kanu Ọ na-agbara Super Falcons bọọlụ n’ebe ihu (forward) A mụrụ ya n’ụbọchị iri abụọ nke ọnwa Juun 1997 Otu egwuregwu ya bụ Tigres Femenil nke Mexico Ebe foto si, Getty Images Rita Chikwelu Ọ na-agbara Super Falcons bọọlụ n’ebe etiti (midfielder) A mụrụ ya n’ụbọchị isii nke ọnwa Maachị afọ 1998 Otu egwuregwu ya bụ Madrid CFF di na Spain Ebe foto si, Getty Images Vivian Ikechukwu Ọ na-agbara Super Falcons bọọlụ n’ebe ihu ( forward) A mụrụ ya n’ụbọchị iri nke ọnwa Julaị afọ 1997 Otu egwuregwu ya bụ WFC Gintra dị na Lithuania. 
 Ifeoma Onumonu Ọ bụ nwafọ Naịjirịa a mụrụ na mba Amerịka Ọ na-agbara Super Falcons bọọlụ n’ebe ihu (forward) A mụrụ ya n’ụbọchị iri abụọ na ise nke ọnwa Febụwarị afọ 1994 Otu egwuregwu ya bụ NY/NJ Gotham FC dị n’Amerịka. 
 Chinonyerem Mcleans Ọ na-agbara Super Falcons bọọlụ n’ebe ihu (forward) A mụrụ ya n’ụbọchị mbụ nke ọnwa Ọktoba 1999 Otu egwuregwu ya bụ GSK Gornik Leezna dị na Poland. 
Gift Monday Ọ na-agbara Super Falcons bọọlụ n’ebe ihu (forward) A mụrụ ya n’ụbọchị itoolu nke ọnwa Disemba afọ 2001 Otu egwuregwu ya bụ Bayelsa Queens nke Naịjirịa. 
Ọ bụ nwafọ mba Amerịka ihe egwuregwu bọọlụ doro anya. 
A mụrụ ya n’ụbọchị iri abụọ na ise nke ọnwa Sepụtemba, afọ 1956. 
Ọ bụkwa onye nchịkọta otu egwu bọọlụ ụmụnwaanyị nke mahadum Pittsburgh Panthers. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nchout bu onye nyere goolu mbu na nkeji 57 nke mba New Zealand satara ha. 
Etu asọmpi si metụta Naịjirịa bụ na mba Chile kwesiri imeri mba Thailand tupu Falcons anafere. 
Ugbua, ọ bụzị ngụkọ goolu bụ goal aggregate na Bekee ka a ga-eji ma onye meriri. 
Igwe mmadụ akụola ndị ohi na-anapụ mmadụ akpa dukaduka n' Enugu Ebe foto si, Getty Images Ndị mmadụ ewerela iwe kụọ ndị  e chere na ha bụ ndị ohi  akpa ike n'okporo ụgbọoloko dị na mpaghara Holy Ghost, Enugwu, ọkwụrụ n'anya ụbọchị Tuuzde. 
Ndị a bụ so n'otu ndị e chere na ha ji egbe na ngwaọgụ ndị ọzọ anapụ ndị mmadụ akpa na ihe dị mkpa na akụkụ ahụ. 
Dịka ọnụ na-ekwuru ndị uweojii n'Enugwu  bụ Ebere Amaraizu si kọwara BBC Igbo, ọ bụ oge ndị omekome a napụchara otu nwaanyị akpa ya n'ike ka ndị mmadụ zuru ha n' ahụ kụọ ha ihe tinka kụrụ pan. 
 "Ndị a bụ ndị na abụ ha hụ mmadụ, ha lee anya,lee anya, ha anapụ gị akpa gị." "Ndị ọrụ anyị nwetara mkpesa na ndị ohi napụrụ nwaanyị agba ya. 
Ndị ọrụ anyị yi akwa nkịtị chụwa ha ọsọ, ha agbaba ọhịa mana ndị mmadụ nyere aka chụwa ha jide ha kụọ ha ihe. 
"Mgbe ndị uweoji a kpọrọ ka ha bịa nyere aka rutere, ike akwụla otu, e buga ya ụlọọgwụ , ebe dọkịta kwuru na ọ nwụọla." Amaraizu onye kwuru na ha napụtara  ha mma nakwa ihe ndị mmadụ ha zutere, gara n'ihu kwuo na onye nke ha ji aka na-enyere ha aka na nchọpụta. 
Nke a mere naanị abalị abụọ e wechara ya n'ọrụ na mpaghara Surulere na steeti Legọs. 
Ogbu onye Benue steeti malitere ọrụ n'abalị iri na asatọ nke ọnwa Juun. 
Ọnụ na-ekwuru ndị uweojii na steeti Legos bu Bala Elkana gwara BBC Igbo na ha anwụchiela nwata nwoke ahụ. 
Dịka Elakana si kwuo, "Ogbu kwuru na nne ya ukwu kpasuru ya iwe o wee sugbuo ya." Ọ sịkwara na ọbughị ya gburu nne nne ya ukwu, kama ọ gharịpụrụ nwụọ mgbe ọ hụrụ na nwa ya anwụọla. 
Aha nne ya ukwu bu Oreoluwa John, ebe nke nne ya bu Adejoke John. 
Ha gbara afọ iri atọ na asatọ na iri asatọ na itoolu n'otu n'otu. 
Ndi uweojii kwuru na ha ka na-enyocha ya bu okwu iji matachaa ihe nile merenụ. 
 Cheta na ọ bụ taa ka gọọmentị Naịjirịa kpọpụtara aha Mele Kyari dịka onyeisi ọhụrụ ngalaba na-elekọta mmanụ ụgbọala Naịjirịa bụ NNPC. 
 Ha na-akpọ oku ka onyeisi ngalaba ntuliaka na mba ha ritue n'ọkwa. 
 Aka na-achịkọta otu Super Eagles bụ Gernot Rohr ekwuola na o kwenyesiri ike na otu ya ga-ebulata iko mba Afrịka n'ihi na e nwere ndị ọgba bọọlụ ochie ụkwụ kara aka nakwa ndị ọhụrụ. 
Akụkọ ga-amasị gị ị ga-achọ ikọ taa niile Ebe foto si, OTHERS Mele Kolo Kyari, onyeisi ọhụrụ NNPC Onyeisiala Muhammadu Buhari enwepụtala Mele Kyari dịka onyeisi NNPC. 
Kyari ga-amalite ọrụ ya n'abali asaa nke ọnwa Julai. 
Maikanti Baru bụ onye ji ya bụ ọkwa kemgbe 2016 ga-ala ezumike nka. 
 Kyari na-anochite anya Naịjirịa na Organisation of Petroleum Exporting Countries (OPEC). 
Ọ gụrụ ihe banyere ala, nke Bekee kpọrọ "Geology" na mahadum ma nọrọ isi OPEC economic commission board. 
Akwụkwọ na-akọwa na-ọbụghị nwanne Abba Kyari - bụ onye aka nri Onyeisiala Muhammadu Buhari - agbanyeghị na ha na-aza otu aha nna. 
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa. 
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa. 
Mana ndị US ekwubeghị ka nke a bụ eziokwu ka ọ bụ eziasị. 
Rivers United ji ọkpụ atọ chụpụ Akwa united. 
Rangers na Nassarawa United sokwa na ndị akupụrụ na ya bụ iko Aiteo Gee nkeji anyị ebe a Akụkọ ga-amasị gị ị ga-achọ ikọ taa niile © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, nke France. 
Mpi ha sọrọ bụ nke enyi na enyi maka nkwado egwuruegwu ụmụnwaanyị mba Afrika nke 2018. 
Ihe a bụ ụkwụ egwụ mbụ onye nkuzi ha bụ Thomas Dennerby nke Sweden tụrụ. 
 Nke a bụ ugboro abụọ ndị France na-emeri ndị Falcons. 
Nke mbụ bụ na iko mba ụwa nke ụmụnwaanyị nke agbara na Germany na 2011 bụ nke ha ji otu (1 - 0)ọkpụ were merie ha. 
France bidoro ozigbo amalitere ya bụ egwuruegwu chawa ọkụ nke bụ na ha chọrọ itiney otu golu na nkeji iri na anọ (nkeji 14) mana Chiamaka Nnadozie ekweghị ekwe. 
Okụ ndị France na-acha mịtara mkpụrụ na nkeji nke iri itoolu (nkeji 9) mgbe nwaada Eugenie Le Sommer tinyere ofu n'ọnụgolu. 
Mgbe ọ banyere nkeji iri abụọ na isii (nkeji 26) ritere akwụkwọ edo maka arụrụala ọrụsara onye France. 
Tupu ezụmike erụọ, France agbakanyela golụ atọ n'ọnụ gola ndị Super Falcons. 
 Ka anatachara ezumike (nkeji 54 ), Desire Oparanozie yiri ha egwu site na pịawanyere bọlụ dị ọkụ na golu ndị France mana golii ha egweghị ekwe. 
 Egwu Oparanozie menyere ha pụrụ ha n'anya mgbe onye otu ha bụ Aminata Dilalo tinyere golu ọzọ na ọnụgọlu ndị Super Falcon. 
Golu ọzọ nke Gauvin nyere sochiri azụ na nkeji 70 iji mezue ya ọkpụ ise ndị Falcon ji na-ụkwọ. 
 Ha  kabakwara ahụ imezụ ya ọkpụ asaa tinyere nke Faith Ikidi jị aka ya nye onwe ha bụ nke mezuru ya ọkpụ asaa. 
Tupu egwuruegwu ahụ abia n'isi njedebe, Marie-Charlotte Leger gbara mbọ tinye ofu golu ọzọ nke mezuru ya asatọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a na-egosi n'isi ndị na-agbara otu Super Eagles nke Naịjiria bọọlụ. 
Ka ọ dị ugbua, e nwere ndị na-agba bọọlụ bụ ndị ụmụnwaanyị Naịjiria na-anwụrụ maka ụdịrị mma ha mara, ego ha nwere nakwa ihe ndị ọzọ. 
Mana ha amaghị na ndị ahụ ha na-anwụrụ agbaghị aka nwaanyị dịka ụfọdụ n'ime ha bụ ndị lụgoro nwaanyị ma jide ụmụ. 
Ụmụnwaanyị ndị ahụ nọ na ndụ ndị Super Eagles bụ ndị na-akwado ha ma mgbe obi dị ha mma na ha meriri, ma mgbe ụwa kpụ ha n'ọnụ ọjọọ maka na ha agbataghị nke ọma. 
Ndị ochegoolu 'goalkeepers': Maduka Emil Okoye: Kemgbe ọ batara n'otu Super Eagles, enwebeghi nwaanyị a hụrụ ya na Okoye, o nwebeghi nke o tinyere n'elu soshal midia ya, nke o ji enwe nke ọ kparala maka ya n'ajụjụọnụ ọbụla. 
Ihe anyị ma ruo ugbua a bụ na ọ dị ka aka ejibeghi ya. 
Ha ji otu nwa nwoke ha gụrụ Odinaka dịka nna ya. 
Uzoho bụ ochegoolu n'Omonoia FC dị na mba Cyprus. 
Ọ malitere ịgbara Naịjiria na ndị na-erubeghi afọ 17, n'afọ 2013. 
Daniel Akpeyi: Ebe foto si, Daniel Akpeyi/Instagram Akpeyi bụ ochegoolu n'otu Kaizer Chiefs dị na mba Saụt Afrịka Akpeyi na Emmanuella nwunye ya ebiela dịka di na nwunye kemgbe afọ 2011. 
Foto ebe ha gbara nkwụ gosiri n'intaneti n'ụbọchị 29 nke ọnwa Disemba 2016, ha mere alụmdị na nwunye ha n'ụlọikpe n'ọnwa Juun 2017. 
Ha ji ụmụnwoke abụọ. 
Akpeyi bụ ochegoolu n'otu Kaizer Chiefs dị na mba Saụt Afrịka. 
mana ọ malitere ịkụrụ Naịjirịa kamgbe afọ 2005. 
 John Noble: Ebe foto si, John noble/instagram John Noble bụ ochegoolu n'Enyimba FC nke Aba, Abịa steeti, Naịjiria Noble na nwunye ya amụọla ụmụ atọ, otu nwoke na nwa nwaanyị abụọ. 
John Noble bụ ochegoolu n'Enyimba FC nke Aba, Abịa steeti, Naịjiria, mana asọmpi African Cup of Nations bụ Afcon 2021 bụ mgbe mbụ a na-akpọku ya ịgbara Super Eagles. 
Ndị egwu azụ 'defenders': William Troost-Ekong: Ebe foto si, William Troost-Ekong/Instagram  Ha amụọla otu nwa nwoke kemgbe ahụ Troost-Ekong yịrị enyi ya nwaanyị ihe karịrị afọ anọ tupu ha amụta diọkpara ha n'afọ 2018. 
Amabeghi n'ezie ma ha agbaala akwụkwọ ugbua mana ha na-abọ gba ọla n'aka. 
Ọ na-agbara Watford dị na mba Ịnglandị bọọlụ, ma bụrụkwa kaptịn otu Super Eagles ugbua. 
 Ọ malitere gbawara ndị Super Eagles bọọlụ n'afọ 2016, ka ọ gbachara ndị mba Netherlands site afọ 2011 ruo 2013. 
Kenneth Omeruo Ebe foto si, Kenneth Omeruo Instagram Kenneth Omeruo na-agbara C.D Leganes dị na mba Spain bọọlụ Omeruo lụrụ Chioma nwunye ya n'ọnwa Mee nke afọ 2018. 
Ha amụọla nwa nwaanyị abụọ. 
Kenneth Omeruo na-agbara C.D Leganes dị na mba Spain bọọlụ mana kamgbe afọ 2009 ka o bidoro gbawara Naịjirịa bọọlụ. 
Chidozie Awaziem Ebe foto si, Chidozie Awaziem Awaziem na-agbara Alanyaspor dị na mba Turkey bọọlụ Awaziem na Obiageli enyi ya nwaanyị amụọla otu nwa nwaanyị. 
Ha ayịala dịka nwoke na nwaanyị ihe karịrị afọ anọ, anyị ahụbeghị ihe gosir na ha alụọla onwe ha. 
Awaziem na-agbara otu Alanyaspor dị na mba Turkey bọọlụ ma na o bidoro ịgbara Naịjirịa bọọlụ n'afọ 2017. 
Olisa Ndah Ebe foto si, Olisa Ndah Instagram Ọ na-agbara Orlando Pirates dị na mba Saụt Afrịka bọọlụ. 
Amabeghi ma o nwere enyi nwaanyị n'ihi na o nwebeghi nke o gosiputara. 
Ọ na-agbara ndị Orlando Pirates dị na mba Saụt Afrịka bọọlụ, mana o bidoro ịgbara Naịjirịa bọọlụ n'afọ 2019. 
  Ola Aina Ebe foto si, Ola Aina/Instagram Ọ na-agbara Torino FC dị na mba Itali bọọlụ. 
Ola Aina e ji 'Mr Lulu' mara egosibeghi anyị na ụwa onye ji obi ya aka ugbua. 
Ọ na-agbara Torino FC dị na mba Itali bọọlụ mana o bidoro gbawara Naịjirịa bọọlụ n'afọ 2017, ka ọ gbachara ndị mba Inglandi site afọ 2011 ruo 2016. 
Zaidu Sanusi Ebe foto si, Zaidu Sanusi Instagram Ọ na-agbara FC Porto dị na mba Pọtụgal bọọlụ Ka ọ dị ugbua, amabeghi ma e nweela nwaanyị aka ya kparala ya n'ihi na enweghi onye o gosiri anyị. 
 Ọ na-agbara FC Porto dị na mba Pọtụgal bọọlụ. 
O bidoro ịgbara Naịjirịa bọọlụ n'afọ 2020. 
Tyronne Ebuehi Ebe foto si, Tyronne Ebuehi/Instagram Ọ na-agbara Venezia FC dị na mba Itali bọọlụ. 
Enwebeghi nwaanyị ọ gbara n'anwụ sị na ọ bụ enyi nwaanyị maọbụ nwunye ya. 
 Ebuehi na-agbara Venezia FC dị na mba Itali bọọlụ mana o bidoro ije ya ịgbara Naịjirịa bọọlụ n'afọ 2017. 
Semiu Ajayi Ebe foto si, Semi Ajayi Instagram Ọ na-agbara West Bromwich Albion dị na mba Ịnglandị bọọlụ Ụmụnwaanyị ka na-enyo ka onyokomita inyochapụta onye bụ ọdịnobi Ajayi. 
Ọ na-agbara West Bromwich Albion dị na mba Ịnglandị bọọlụ mana o bidoro ịkụrụ Naịjịra bọọlu n'afọ 2013. 
Ndị egwu etiti 'midfielders' Wilfred Ndidi Ebe foto si, Wilfred Ndidi/instagram Ọ na-agbara Leicester City dị na mba Ịnglandị bọọlụ Ndidi ọ na-aba gị anya? Mechie anya gị n'ihi na aka ji ya jisiri ya ike. 
Ọ lụrụ Chidinma nwunye ya n'afọ 2019. 
Ha amụọla otu nwa nwaanyị. 
Ọ na-agbara Leicester City dị na mba Ịnglandị bọọlụ mana o bidoro gbawara Naịjirịa 2013. 
Joe Aribo Ebe foto si, Joe Aribo Ọ na-agbara Rangers FC dị na mba Skọtlandị bọọlụ Nne ọ na-achaba gị n'anya? Anyị ahụbeghi nwaanyị ọbụla bụ onye nke o ji aka. 
Anya anyị legharịrị egosighi ma e nwere nwaanyị na-ekopu Aribo isi. 
Ọ na-agbara Rangers FC dị na mba Skọtlandị bọọlụ, mana o bidoro njem ya dịka onye egwuregwu bọolụ ndị Naịjrịa n'afọ 2019. 
Kelechi Nwakali Ebe foto si, Kelechi Nwakali Instagram Ọ na-agbara SD Huesca FC dị na mba Spen bọọlụ Ruo ugbua, Kelechi egosibeghi ụwa nwaanyị ji obi ya. 
Ọ na-agbara SD Huesca FC dị na mba Spen bọọlụ  mana o bidoro njem ya dịka onye egwuregwu bọolụ ndị Naịjrịa n'afọ 2015. 
Chidera Ejuke Ebe foto si, Chidera Ejuke Instagram Ọ na-agbara CSKA Moscow dị na mba Rọshịa bọọlụ Amabeghi ma aka eji ya n'ihi na ahụbeghi nwaanyị ọbụla ọ kpọrọ nke ya. 
Ọ na-agbara CSKA Moscow dị na mba Rọshịa bọọlụ, ma na Naịjrịa, ọ malitere gbawa n'afọ 2020. 
Frank Ogochukwu Onyeka Ebe foto si, Frank Onyeka/Instagram Ọ na-agbara Brentford FC dị na mba Ịnglandị bọọlụ Anyị gbara anya ka tọọchị na-achọ nwaanyị ji obi Onyeka, mana enweghi nke anyị hụrụ. 
Ka ọ dị ugbua, amabeghi ma aka nwaanyị ọbụla akparala ya. 
 Ọ na-agbara Brentford FC dị na mba Ịnglandị bọọlụ ma na Naịjrịa, ọ malitere gbawa n'afọ 2020. 
Taiwo Awoniyi Ebe foto si, Taiwo Awoniyi/Instagram Ọ na-agbara Union Berlin FC dị na mba Jamini Taiwo na nwunye ya bụkwa Taiwo ebiela dịka di na nwunye kemgbe afọ 2019. 
Ha mụrụ nwa ha nwoke n'afọ 2020. 
Ha bi na Jamini ebe ọ na-agbara Union Berlin FC. 
 Ọ malitere ịgbara Naịjirịa na 2013. 
Moses Simon Ebe foto si, Moses Simon/Instagram Ọ na-agbara Nantes FC dị na mba Frans bọọlụ Ya na IbukunOluwa nwunye ya alụọla afọ isii. 
Ha amụọla nwa nwaanyị abụọ. 
 Simon na-agbara Nantes FC dị na mba Frans bọọlụ. 
Ma na ọ malitere ịgbara Naịjirịa na 2013. 
Ahmed Musa Ebe foto si, Ahmed Musa/ Instagram Ọ na-agbara Fatih Karagumruk dị na mba Turkey bọọlụ Musa ji nwunye abụọ ugbua. 
Ọ lụburu Jamila n'afọ 2013 mana isi ha apụtaghị. 
Ha kposara n'afọ 2017. 
 O wee lụọ Juliet n'ọnwa Mee afọ 2017, lụọkwa Mariam n'ọnwa Julaị 2021. 
O ji ụmụ anọ, nwoke atọ na otu nwaanyị. 
Ọ na-agbara Fatih Karagumruk dị na mba Turkey bọọlụ. 
Ma na ọ malitere ịgbara Naịjirịa na 2011. 
Peter Olayinka Ebe foto si, Olayinka Peter/Instagram Ọ na-agbara Slavia Praha dị na mba Czech Republic bọọlụ Olayinka lụrụ Yetunde nwunye ya n'ụbọchị 19 nke ọnwa Juun 2021. 
Yetunde bụ ome ejije na Naịjirịa nke e ji Nollywood mara. 
Yetunde nwunye Olayinka na-eme ejije ndị Yoroba nke a maama ka 'Yollywood'. 
Ọ na-agbara Slavia Praha dị na mba Czech Republic bọọlụ, mana o bidoro gbaara Naịjirịa n'afọ 2019. 
Henry Onyekuru Ebe foto si, Henry Onyekuru/Instagram Ọ na-agbara Olympiacos dị na mba Gris bọọlụ Ya na Esty, nwunye ya gbara akwụkwọ n'afọ 2019, mana ha yịrị ọtụtụ afọ. 
Ha amụọla otu nwa nwoke na otu nwa nwaanyị. 
Ọ na-agbara Olympiacos dị na mba Gris bọọlụ. 
Onyekuru bidoro gbawara Naịjirịa bọọlụ n'afọ 2019. 
Sadiq Umar  Ebe foto si, SADIQ UMAR/Instagram Ọ na-agbara Almeria FC dị na mba Spen bọọlụ Ọ dị ka obi akabeghi Umar igosi ụwa onye ji obi ya, mana anyị nyochapụtara na o dị ka o nwere nwaanyị nọ na ndụ ya a na-akpọ 'Prada'. 
Ọ na-agbara Almeria FC dị na mba Spen bọọlụ, mana Umar bidoro gbawara Naịjirịa bọọlụ 2016. 
Kelechi Iheanacho Ebe foto si, Kelechi Iheanacho/Instagram Ọ na-agbara Leicester City dị na mba Ịnglandị bọọlụ Iheanacho a na-etu 'Senior Man' na-agba anya ka tọọchị iji chọta nwaanyị dị mma. 
Ọ gwara BBC Igbo nke a na mkparịtaụka. 
 O bidoro gbawa Naịjirịa bọọlụ n'afọ 2013, mana ọ na-agbara ndị otu Leicester City dị na mba Ịnglandị bọọlụ. 
Samuel Chukwueze Ebe foto si, Samuel Chukwueze Ọ na-agbara Villareal CF dị na mba Spen bọọlụ Amabeghi ma e nwere nwaanyi Chukwueze hapụrụ ka o jide obi ya ugbua. 
O bidoro gbawa Naịjirịa bọọlụ n'afọ 2015, mana o bi na Spen ebe ọ na-agbara Villareal CF bọọlụ. 
Alex Iwobi Ebe foto si, Alexander Iwobi/Instagram Ọ na-agbara Everton FC dị na mba Ịnglandị bọọlụ Iwobi bụ nwoke na-achaba ọtụtụ ụmụnwaanyị anya, ma n'ụlọ ma n'ama. 
Mana ka ọ dị ugbua, amabeghi ma o nweela nwaanyị ọma ọ nabatarala n'ime obi ya. 
Ya na enyi ya nwaanyị nke ụwa niile mabu, gbasara n'afọ 2017 ka ha yịchara afọ anọ. 
O bidoro gbawa Naịjirịa bọọlụ n'afọ 2015, mana ọ gbarala ndị mba Inglandi bọolụ site afọ 2011 ruo 2013. 
Gịnị bụ Afcon? AFCON pụtara African Cup of Nations bụ Iko Mba Afrịka nke egwuregwu bọọlụ ụmụnwoke. 
Ndị na-ahazi ya bụ otu jikọtara egwuregwu bọọlụ n'Afrịka bụ Confederation of African Football (CAF) na Bekee. 
AFCON bụ otu ụzọ gbara ọkpụrụkpụ e ji ewulite ịdị n'otu mba Afrịka niile, nke a bụ uru ọ baara. 
 A na-agbakarị ya n'ọnwa Juun/Julaị n'ime afọ abụọ ọbụla. 
Ọ na-efu otu ọnwa iji gbaa ya, mana ọrịa ozuruụwa ọnụ bụ Covid - 19 atụgharịala mgbe a kụrụ Afcon 2021, n'ihi na a kụrụ ya na 2022. 
Lee tebulu AFCON 2021 Ndị Super Eagles nke Naịjirịa malitere ịgba asọmpi Iko Mba Afrịka (AFCON) n'afọ 1963 bụ ebe e nyere ha ọkpụ goolu iri ma gbapụ ha n'ogogo mbụ. 
Asọmpi AFCON nke afọ a ga-eme ya ugboro iri na itoolu ha ga-agba. 
Kamgbe ahụ ha ebutela iko a ugboro atọ; n'afọ 1980, 1994 na 2013, gbaa ndị abụọ ugboro atọ. 
Akụkọ dị mkpa banyere asọmpi Iko Mba Afrịka. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Futubọọlụ, mmacha jimnastik na ịgba ọso bụ egwuregwu ụmụaka ezinụlọ a ji bụrụ ọkaibe ebe ụfodụ ụmụaka ibe ha nọ. 
Nne ha bụ Amaka Onusiriuka akọowala etu o siri chọpụta akaraka egwuregwu ụmụ ya nwere. 
Ada ya bụ Stephanie Onusiriuka na-eme ihe mmacha nke bụ Jimnastiks. 
Ọ gaala ọtụtụ asọmpi ma turu ugo lọta. 
Ọ bụ nsonso a ka ọ gara mba Saụt Afrịka maka asọmpị Jimnastik ma turukwa ugo lọta. 
Ụmụnne ya ndị nwoke abụọ bụ egwuregwu boolụ ka ha jiri wachie ebe nke nwaanyị nke ọzọ bụ ịgba ọsọ masịrị ya. 
Amaka na-akọwa etu ya na di ya si akwado ụmụ ha na ụfodụ ihe ndị chere ha aka mgba. 
Ọ bụrụ na ịbụ ọkaibe site n'akaraka na-amasị gị, mara na akụkọ a bụ maka gị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Wafcon 2022: "Ihe mere anyị jiri zaa oku ịgbara Naịjirịa bọọlụ" Ufọdụ ndị otu Super Falcons nke Naịjirịa bụ ndị a mụrụ n'ala Bekee ekwuola ihe mere ha jiri kpebie ịgbara Naịjirịa bọọlụ. 
Ndị ọgba bọọlụ a gụnyere Mitchelle Alozie, Ashleigh Plumptre, Ifeoma Onumonu, Nicole Payne na nwanne ya bụ Toni Payne. 
Ha kọwara na ọ bụ mmasị ha nwere n'ebe otu egwuregwu bọọlụ Naịjirịa nọ mere ha jiri kpebie ịza oku ịgbara Naịjirịa bọọlụ mgbe a kpọrọ ha. 
Nke ọzọ bụkwa na ha chọrọ ka ha na agbụrụ nnanna ha ochie nwee mmekọrịta. 
Ha kwuru na ọ ga-amasị ha ịmụta ọtụtụ omenala agbụrụ ha na Naịjirịa. 
 Kirie ihe onyonyo a maka ihe ha kwuru n'uju. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Nke a bụ maka na akwụbeghi ha ụgwọ bọọlụ ha gbara kamgbe asọmpi Iko Mba Afrịka nke ụmụnwaanyị malitere na mba Morocco. 
 Otu onye so na ndị nkuzi na-achọghị ka a kpọọ aha ya gwara BBC Igbo na oge ruru mgbe ha ji enwe ọzụzụ na Wenezde, mana ha jụrụ ịpụta maka ụgwọ  eji ha. 
Site na mgbakwụnye ego e tinyere n'asọmpi ụmụnwaanyị, e kwesịrị ịkwụ ha puku dọla ise ($5,000) maka imeri n’agba ’quarter-final’. 
Naanị ego e nyere ha bụ otu puku dọla ($1000) maka ụbọchị iri ha nọrọ na Morocco n'oge asọmpi. 
N'ozi ha wepụtara n'onyonyo, ha sị na ihe kpatara ya bụ nsogbu ịgbanwe ego (Forex) dị na Naịjiria ugbua. 
Nke a abụghị mbụ ndị Super Falcons ga-ajụ inwe ọzụzụ maka akwụghị ha ụgwọ asọmpi ha gbara. 
Nke mbụ mere n'afọ 2014, mgbe ha mabuuru Iko Mba Afrịka na Saụt Afrịka, ọzọ bụ n'afọ 2016 ha mabutere iko a nke ugboro asatọ na mba Kameruun. 
N’afọ 2019 a gbara asọmpi Iko Mbaụwa na France, nsogbu a kwụghị ụgwọ dapụtakwara ọzọ mgbe Germany gbapụrụ Super Falcons n'asọmpi ahụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ ga-amasị gị ị ga-achọ ikọ taa niile © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Mahadum ndị a ga-arụ ọrụ n'akụkụ Naịjirịa dị ịcheịche nke gụnyere Kano, Niger, Gombe, Sokoto, Delta, Abia, Anambra steeti nakwa n'Abuja. 
Stephany Ogechukwu Onuzuruka nwa afọ itoolu na-emegharị ahụ Otu onye n'ime ndị nkiti enyere ikike a bụ Ned Nwoko na-anọchịte anya Aniocha North-South na Oshimili North-South n'ụlọomeiwu Naịjịrịa. 
 Ikike enyere ya  pụrụiche dịka nke a bụ maka imepe mahadum mbụ na-ekuzi egwuregwu na Naịjirịa nakwa n'Afrịka Mahadum akpọrọ 'Sports University of Nigeria' dị n'obodo Idumuje Ugboko nke Delta steeti. 
Nke a na-abịa dịka ụmụnwaanyị meerela ngagharịiwe izu ole na ole maka nkụchapụ ụlọomeiwu kụchapụrụ akwụkwọ iwu ise maka ikike dịịrị ụmụnwaanyị.. 
Onye kwesiri isi nri n'ụlọ: Di ka ọ bụ nwunye? Na mkpebi ya, Jọstis  Donatus Okoronkwo  kwuru na Naijria binyere aka n'iwu nyere ụmụnwaanyị oke n'ọchịchị na mba ụwa, na o kwesịrị ka gọọmentị tinye ya n'ọrụ. 
A na-ele anya na Ụlọomeiwu Naijiria ga-anabata iwu  atọ n'ime ise nke ụmụnwaanyị wetaburu n'ụlọiwu ọzọ n'izu a. 
 Ndị otu Jacaranda Social Movement n'obodo Soweto dị na mba Kenya, ekwuola etu ha si eti ndị nwunye ha ihe ka ha wee kwanyere ha ugwu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọtụtụ n'ime ndị a ahọpụtara ga-agbara Naịjirịa bụ ụmụafọ Igbo ebe ndị a ọzọ si mpaghara Naịjirịa dị iche iche. 
Ụmụafọ Igbo ndị akpọrọ gụnyere ndị na-eche bọọlụ, ndị na-agba ebe azụ, etiti nakwa n'ebe ihu. 
Ikechukwu Ezenwa, Daniel Akpeyi na Francis Uzoho. 
Ndị na-agba n'azụ; Kenneth Omeruo, Chidozie Awaziem, Tyronne Ebuehi mana nne ya bụ onye bekee. 
Ndị na-agba n'etiti; Mikel Obi, John Ogu, Wilfred Ndidi na Joel Obi. 
Ndị na-agba n'ihu; Alex Iwobi, Kelechi Iheanacho, Simeon Nwankwo. 
Ndị ọzọ akpọrọ aha bụ William Ekong, Leon Balogun, Bryan Idowu, Abdullahi Shehu, Elderson Echiejile, Ogenyi Onazi, Oghenekaro Etebo, Idion Ighalo, Ahmed Musa na Victor Moses. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Anyá» nabatara ebumnuche gá» na okwu gá». 
Biko jiri akwá»¥kwá» ndebanye n'á»ntanet ka i ziterea anyá» ozi. 
Anyá» ga-ele anya á»sa gá» á»sá»á»sá». 
á» bá»¥rá»¥ na á» ga-achá» ime mkpesa, biko gaa n'á»há»¥akwá»¥kwá» mkpesa ebe a. 
While we aim to read all emails, we cannot guarantee a response. 
We may reply to your email or contact you for clarification. 
If appropriate, the comments you supply may be edited and published on any BBC media worldwide. 
Please state in your email if you do not want your comments published. 
Your details will not be given to anyone outside the BBC without your permission. 
The BBC is the data controller of the personal data you provided above. 
The BBC processes this data on the basis of its legitimate interest as a media organisation to keep editorial records. 
If you have questions about how the BBC handles your personal data, please see the BBC's Privacy Policy. 
The BBC will retain your data until no longer needed to evaluate and/or fix the issues raised. 
Â© 2023 BBC. 
The BBC is not responsible for the content of external sites. 
Read about our approach to external linking.. 
Ndị na-ere ngwa nri akwaala arịrị njọahịa na-eme n'ihi ụkọ ego ọhụrụ dị na Naịjirịa ugbua. 
Esemokwu na ịgba akwụkwọ ka na-arị ibe ya elu dịka a na-akwado ịzọ ọkwa Gọvanọ na ntuliaka na-abịa. 
Gọọmentị Abia Steetị agbarụọla ihu n'atụmatụ ụfọdụ ndị Ugwu chọrọ ichi 'Emir nke Aba'. 
Ọnụọgụgụ ndị nwụrụ n'ihe mberede ala ọma jijiji na mba Turkey na Syria bụ 7,800 ugbua. 
Dịka CBN nyere iwu ka ewehachi ego ochie ma bido inye ego ọhụrụ, ọtụtụ ndị mmadụ nọ n'ahụhu dịka ụkọ ego so ya bụ iwu na-echere ha aka mgba Ndịisi ọchịchị a kpọrọ 'Council of States' agwala Onyeisiala Buhari ka o biputakwuo ego ọhụrụ. 
ọtụtụ mmadụ na Naịjirịa na-enwe nchekwube na akụrụngwa BVAS ga-enye aka gbochie mpụ ntụliụaka na ntuliaka 2023. 
Ihe ọhụrụ na-apụta n'ike n'ike n'ikpe dị n'etiti gọọmentị mba UK na ezinaụlọ Ike Ekweremadu. 
Emmanuella Adolisa lara mmụọ n'ihe mberede okporoụzọ tupu ọ pụta ihe na ọ bụ nwoke gbanwere ghọọ nwaanyị. 
Ipob, okwu sit at home, unknown gunmen nakwa ihe ndị ọzọ na-echegbu ọwụwa anyanwụ ugbua. 
Mbaka kwuru nke a maka njichi gọọmentị Naịjirịa jichiri Nnamdi Kanu n'agbanyeghi na ụlọikpe enyela iwu ka a tọhapụ ya. 
Ndị mmadụ na-akatọ Bishop Christian Onyia maka igbu ikpere n'ala n'ihu onye ndọrọndọrọ ọchịchị. 
Ahọpụtala Okey Ahaiwe dịka onye ga-eji ọkọlọtọ PDP zọọ ọkwa Gọvanọ Abia Steeti Ụfọdụ ndị ntoroọbịa Naịjirịa akọwaala ihe mere ntuliaka nke afọ 2023 ji dị ha mkpa. 
Ifeanyi Ugwueze bụ nwa agbọghọ anaghị ahụ ụzọ, mana ọ na-emepụta ncha na akụrụngwa eji ehicha ụlọ bụ sọ mma. 
Afam Dozie bụ onye Mekaniki a ma ama, na-arụgharị ụgbọala ochie ọ dịkwa ka nke ọhụrụ. 
Lee etu nwaamadị a na-emepụta nrị si jiri echeche ọhụrụ tinye ihe ndịịche pụrụiche n'akaọrụ ya. 
Kedụ ihe ga-akpalite mmụọ mmadụ ịhapụ ọrụ Teknụzụ ekwentị? Chọpụta n'akụkọ Ọgbambọ nke izu a. 
Etu nwaada Adaeze Chukwuneke siri bido bụrụ onye na-adọbata ọkụ latrik n'ụlọ. 
Otu nwa afọ a kpọrọ John Nzeribe akọwaala etu o siri jiri nwayọọ atụtụ were tutujuo akpa na mba Siera Leone. 
Somadina Anoh akọwala etu ịrụpụta 'Paint' si baa ya ọgaranya ma mee ya o ka o nyenwuo mmadụ ruru 30 ọrụ. 
Sunday Obi-Chukwu, onye ọrụ ugbo kọwara ka o sị malite ịkọ ji n'akpa nakwa ihe mere oji na-akọ ya n'akpa karịa n'ala. 
Nnyocha sayensi egosila na ịnọdụ ala ogologo oge na-akpata ọnọdụ ọjọọ dị icheiche nke nwereike igbu mmadụ. 
Mmadụ atọ kachasị gbapụta ihe n'ọkwa Onyeisiala nwechara ebubo ndị e boro ha banyere akụnaụba ha. 
Dịka nchọcha GTI nke afọ 2022 si gosi, otu atọ kacha kwafuo ọbara na Naịjirịa n'afọ 2021 bụ ISWA, Boko Haram na ndị Ipob. 
Ọtụtụ ego naịra adigboroja na-efegharị ugbua dịka ụlọakụ etiti wepụtara ego naịra ọhụrụ. 
Ọtụtụ ndị merụrụ ahụ n'ogunigwe gbara na Kano n'ọnwa Mee afọ a, kọọrọ BBC Igbo ihe merenu. 
Chinwendu Kelechi na-eji ụkara Igbo ese nka pụrụiche akọwaala ihe kpalitere mmụọ ya ise ụdịrị nke a. 
BBC News na-achọ onye ntaakụkọ ga-amụke ka ọnwa na kpakpando n'ihe nrite Komla Dumor nke 2023. 
Nghotahie adapụtala n'ezinaụlọ "Mr Ibu'. 
Lee ihe di na nwunye gabigara tupu ha mụọ ejima anọ. 
Etu mmadụ abụọ siri hapụ ndụ ha na-ebi dịka ndị ụkọchukwu mgbe ha hụrụ onwe ha Lee ụfọdụ ndị ọgbaa bọọlụ Afrịka nakwa nna ha gbakwara bọọlụ n'oge gboo. 
Ị ma ihe ọ na-ewe ịgba mbọ? Ụkọamaka kọọrọ anyị ihe o furu ya n'ọgba mbọ nke izu a. 
Chuks Ekwueme na ndị otu ya rụpụtara akụrụngwa ome ka mmadụ nke mbụ yiri mmadụ n'ezie. 
Lionel Messi na-ele anya ibuli iko mba ụwa nke mbụ ya tupu ọ laa ezumike. 
Na Qatar 2022 ka Morocco bụụrụ mba Afrịka mbụ ruru agba nke 'semifinal' n'asọmpi bọọlụ iko mba ụwa, mana Naịjirịa agaghịdị ya bụ asọmpi nchancha. 
Ọtụtụ ndị mmadụ na-akatọ uweojii nke Emir nke Qatar bụ Sheikh Tamim bin Hamad Al Thani yinyere Messi tupu o bulie iko mba ụwa. 
Dika asọmpi Iko Mbaụwa ga-amalite taa na mba Qatar dị n'ọzara, tekịnụzụ a ga-enye aka belata okpomọkụ n'ime ọgbọegwuregwu. 
Ọtụtụ ndị ama ama n'egwuregwu bọọlụ ga-alago ezumike nka tupu asọmpi iko mba ụwa ọzọ eruo na 2026. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Onyeisi kọmiti a bụ Alhassan Ado Doguwa kwuru na ha bụ ndị ụlọ omeiwu nta ga-aga n'ihu binye aka n'akwụkwọ ka ejichie Godwin Emefiele ma manye ya ka ọ bịa zaa ndị omeiwu oku ha na-akpọ ya. 
Ado-Doguwa kwuru nke a n'akwụkwọ ozi o wepụtara n'ụbọchị Sọnde, Jenụwarị 29, dịka Emefiele kwupụtara na CBN agbatịala ụbọchị ha nyere iji kwụsị naịra ochie. 
Emefiele kọwara na ọ bụ onyeisiala Muhammadu Buhari nyere nkwado ka e nyekwuo ndị mmadụ ụbọchị iri - malite n'ụbọchị 31 nke Jenụwarị ruo ụbọchị 10 nke Febrụwarị 2023 - ka ndị mmadụ gaa gbanwee ego ochie ha n'ụlọakụ ma nweta ego ọhụrụ. 
Mana Ado Doguwa kwuru na inye naanị ụbọchị iri agaghị amịta mkpụrụ ọbụla Ebe foto si, @GODWIN EMEFIELE/TWITTER Ụlọakụ etiti nke Naịjirịa agbatịala oge ha tinyere maka ịkwụsị iji ego naịra ochie atụ mgbere ahịa. 
Onyeisi ụlọakụ etiti bụ Godwin Emefiele kwuru nke a n'akwụkwọ ozi o wepụtara taa bụ Sọnde abalị 29 nke ọnwa Jenụwarị 2023. 
O wepụtara akwụkwọ ozi a dịka ya na Onyeisiala Muhammadu Buhari nwechara ọgbakọ na Daura, Katsina Steeti. 
Emefiele kwuru na obi dị ha ụtọ na atụmatụ mgbanwe naịra mịtara mkpụrụ maka na ihe ruru pasentị 75 ego niile dịbu n'aka ndị mmadụ alọghachila n'ime ụlọakụ dịka ha tụrụ anya. 
Mana ọ kọwara na Onyeisiala Muhammadu Buhari nyere nkwado ka ha gbatịa oge a ga-akwụsị iri ego ochie "iji nye ohere ka ndị ka nwere ego naịra ochie n'ụlọ ha nwee ike ịga tinye ya n'ụlọakụ". 
"Anyị na-enyekwa ụbọchi iri ọzọ, malite n'ụbọchị 31 nke Jenụwarị 2023 ruo ụbọchị 10 nke Febrụwarị 2023, ka ndị mmadụ, ọ kachasị ndị bi n'ime obodo nwee ohere ịgbanwe ego ochie ha ma nweta nke ọhụrụ," Emefiele kwuru. 
"Ọ gafee ụbọchị ahụ (Febrụwarị 10), mmadụ agaghị enwezi ike iji ego ochie tụọ mgbere ahịa na Naịjirịa. 
"Ndị ọrụ anyị na ndị ọrụ EFCC na ICPC na-agba mbọ ugbua ịhụ na atụmatụ a gara n'ihu." Emefiele kwukwara na CBN nyekwara ohere ụbọchị asaa ọzọ, malite n'ụbọchị 10 nke ọnwa Febrụwarị ruo ụbọchị 17 nke Febrụwarị iji nye ohere ka ndị ka nwere ego ochie gaa tinye ya n'ụlọọọrụ ụlọakụ etiti, mana ha agaghị enwe ike iji ya tụọ mgbere ahịa. 
Dịka Emefiele si kọwaa n'akwụkwọ ozi ya, kamgbe CBN kwupụtara maka naịra ọhụrụ nakwa nkwụsị naịra ochie, ndị mmadụ akwụnyela ego dị otu tarị naịra na ụma itoolu (N1.9 trillion) n'ụlọakụ dị icheiche. 
Ihe fọdụrụ n'aka ndị mmadụ ugbua bụ ihe dịka ijeri naịra narị itoolu (N900 billion). 
"N'afọ 2015, ego niile a na-eri na Naịjirịa dị otu tarị naịra na ụma anọ (N1.4 trillion), mana n'ọnwa Ọktoba 2022, ego niile na-akpagharị na Naịjirịa dị tarị naịra atọ na ụma (N3.23 trillion), mana ọ bụ sọ naanị ijeri naịra narị ise dị n'ụlọakụ dị icheiche. 
"Ihe ruru tarị naịra abụọ na ụma asaa (N2.7 trillion) ka ndị mmadụ dobere n'ụlọ ha dị icheiche." Ọ bụ nke a kpatara CBN ji gbanwee ego naịra iji mee ka ndị niile debere ego n'ụlọ ha dị icheiche weghachi ya n'ụlọakụ ebe o kwesịrị ịdị. 
N'ụbọchị 26 nke ọnwa Ọktoba 2022 ka ụlọakụ etiti kwupụtara atụmatụ ịgbanwe ego naịra nke N200, N500, na N1000. 
Godwin Emefiele bụ onyeisis CBN kwuru na ha na-eme nke a n'ihi na ego dị n'aka ndị mmadụ nkịtị na Naịjirịa karịrị ego dị n'ụlọakụ, nke na-abụghị etu ihe kwesịrị ịdị. 
Ọzọkwa bụ iji gbochie ndị na-ebipụta naịra adịgboroja iji ya na-aghọgbu ndị mmadụ, nakwa igbochi mpụ dị icheiche a na-eji ọkpụrụkpụ ego eme. 
N'ihi nke a, CBN chọrọ ka ndị mmadụ gaa kwụnye ego ochie ha n'ụlọakụ iji nara ego ọhụrụ. 
CBN kwukwara na mmadụ agaghị enweike ịdọrọ ego karịrị N100,000 kwa izuụka, maọbụ N20,000 kwa ụbọchị; mana ha mechara bulie ya ka ọ bụrụ N500,000 kwa izuụka maọbụ N50,000 kwa ụbọchị. 
Ha kwuru na ọ bụ malite n'ụbọchị 15 nke ọnwa Disemba ka a ga-amalite ikesa ego naịra ọhụrụ ahụ ruo n'ụbọchị 31 nke ọnwa Jenụwarị oge a ga-akwụsị iji ego ochie ere maọbụ azụ ahịa. 
Mana ọtụtụ kwuru na ha ahụbeghị ego ọhụrụ ahụ n'agbanyeghị na ụbọchị e kwuru na a ga-akwụsị ego ochie eruola nso. 
Ọtụtụ ndị ndọrọndọrọ ọchịchị katọkwara ya bụ atụmatụ, na-ekwu na ọ ga-etinye ndị mmadụ n'ahụhụ. 
Ndị ụlọomeiwu nta Naịjirịa kpọrọ Godwin Emefiele oku ka ọ bịa kọwaara ha maka atụmatụ mganwe ego a, mana Emefiele agaghị dịka ndị ọrụ CBN kwuru na ọ nọghị na Naịjirịa n'oge ahụ. 
Dịka Emefiele lọghachiri Naịjirịa, ndị omeiwu kwuru na ọ bụrụ na ọ bịaghị za ha oku, na ha ga-enye onyeisi ndị uweojii ikike ka o jichie ya ma manye ya ka ọ bịa kọwaara ha maka atụmatụ ahụ. 
N'ọdị nso a, ndị ụlọ omeiwu sineti kpebiri na CBN ga-ebugharị ụbọchị a ga-akwụsị ego naịra ochie ruo ụbọchị ikpeazụ nke ọnwa June 2023. 
Mana n'ụbọchị Sọnde, Jenụwarị 29, 2023, Emefiele gara Daura, Katsina Steeti, bụ obodo Onyeisiala Muhammadu Buhari, ebe ha abụọ nọrọ nwee ọgbakọ gbasara atụmatụ mgbanwe ego naịra nakwa oge e tinyere iji mee ya. 
Ọ bụ dịka ha nwechara ọgbakọ ahụ ka Emefiele kwupụtara na Buhari nyere nkwado ya ka CBN gbatịa oge a ga-akwụsị iri ego naịra ochie, malite n'ụbọchị 31 nke Jenụwarị ruo ụbọchị 10 nke Febrụwarị. 
Kama ọ dị ka mgbatị a ejughị ndị omeiwu afọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'akara websaịt CBN, ha dere sị: "E nwere njrirmara pụrụ iche nke mmadụ nwereike ịhụ n'anya maọbụ metụ aka iji mata nke bụ ezigbo ego naịra. 
"Nke mbụ bụ na etu e si bipụta ya ga-eme ka mmadụ mata nke bụ ezigbo na nke adigboroja ngwangwa o metụrụ ya aka. 
"Enwekwara ihe dịka eriri gara ogologo n'akwụkwọ ego ahụ, ọ ga-abụ mmadụ lee ya anya n'ọkụ, ọ ga-ahụ ka e ji kịrịkịrị mkpụrụedemede dee CBN n'ahụ ya. 
Ihe ndị ọzọ gụnyere etu pụrụ iche e si dee ihe n'akwụkwọ ego ahụ. 
Ha kọwakwara na akara njirimara akwụkwọ naịra ọbụla n-eji oji ma e were anya nkịtị lee ya, mana e tinye ya n'ọkụ, ọ ga-acha ndụndụ. 
Ha gara n'ihu kwuo na ha na-agbanwe njirimara dị n'akwụkwọ naịra kwa mgbe kwa mgbe iji gbochie ndị na-akụ nke adigboroja. 
Gịnị mere ụlọakụ ka ji enye ndị mmadụ ego naịra ochie? Nkesa akwụkwọ ego naịra ọhụrụ nke ụlọakụ etiti Naịjirịa wepụtara kwesịrị ịmalite n'ụbọchị iri na ise nke ọnwa Disemba 2022, mana ruo taa, Disemba 2020, ụlọakụ dị icheiche na Naịjirịa ka na-enye ndị mmadụ akwụkwọ naịra ochie. 
Nke a emeela ka ọtụtụ ndị mmadụ na-eti mkpu ma na-ajụ sị, kedụzi ebe naịra ọhụrụ a dị? Ekwesịrị ịmalite ikesa ego naịra ọhụrụ a n'ụbọchị 15 nke Disemba Otu onye aha ya bụ Oluchi Alabi gwara BBC Igbo na  ya gara ụlọakụ n'ụbọchị Mọnde ịdọrọ puku naịra 15 n'ọbaego ya, mana ọ bụ ego ochie ka e nyere ya. 
"Oge m jụrụ ha ihe kpatara nke a, onye ụlọakụ ahụ nyere m naanị otu puku naịra nke ọhụrụ, nyezie m puku naịra 14 n'ego ochie, lefuo anya," Oluchi kwuru. 
Onye ọzọ bụ Halima kwuru na ya gara ịdọrọ ego n'ụlọakụ dị n'Ilorin, Kwara steeti, mana ọ bụkwa ego ochie ka ha na-akwụ. 
"N'ihi na onye ahụ na-akwụ ụgwọ bụ nwanne m nwaanyị, o nyere m puku naịra ise n'ego ọhụrụ. 
Mgbe ndị mmadụ hụrụ na o nyere m ego ọhụrụ, ha malitere ịgbata n'akụkụ nke ya, mana ọ gwara ha na ọ bụ naanị ego ọhụrụ puku naịra iri ka ụlọakụ nyere ya ka o nye ndị mmadụ," Halima kwuru. 
Ọtụtụ ndị mmadụ ekwuola na ha ahụla ebe ndị na-ere naịra 'mint' na mme bu ego ọhụrụ a n'uju. 
Otu onye aha ya bụ Adeleke Opeyemi na Twitter tinyere onyonyo ebe otu onye na-ere ego bu ego ọhụrụ ahụ na-ere ya n'otu mmemme. 
Opeyemi dere sị: "Ụmụ Naịjirịa ga-achọtarịrị ụzọ ha ga-esi mebie iwu. 
Lee ego ọhụrụ nke ụlọakụ na-anaghị enye ndị mmadụ, ya ka ndị na-atụ mgbere na-ere n'uju na mmemme." Chetakwa na ịre naịra bụ ihe megidere iwu dịka ụlọakụ etiti si kwuo, mana ọtụtụ ndị mmadụ ka na-ere naịra 'mint' na mmemme n'ebe dị icheiche na Naịjirịa na-enweghị mmachi ọbụla. 
Muyiwa Adejobi, bụ ọnụ na-ekwuru ndị uweojii, ndị ọ bụ ọrụ ha ijide ndị na-ere naịra, azaghị oku nakwa ozi anyi zigaara ya ka o tinye ọnụ n'okwu a. 
Ụfọdụ ndị mmadụ na-ebokwa ebubo na ihe mere naịra ọhụrụ a ji akọ ụkọ bụ na ndị ide ego na-ebukọrọ ya na-edebe. 
Mana BBC Igbo agaghị ekwunwu ugbua na nke a bụ ihe na-eme eme. 
Ọtụtụ na-ekwukwa na ndị ekperima ewepụtala adịgboroja akwụkwọ naịra ọhụrụ a, nke mere na ndị mmadụ amakwaghị nke bụ nke ezigbo na nke bụ nke adigboroja. 
"Ndị ụlọakụ ga na-enye ndị mmadụ ego ọhụrụ dịka ha si enweta ya n'aka CBN. 
Ọ bụ ihe e ji nwayọ nwayọ eme. 
oge ka dị," Ononuju kwuru. 
"O nwereike ịbụ eziokwu na ụfọdụ ndị na-arụ n'ụlọakụ nwereike ijichi ụfọdụ ego ọhụrụ ndị a iji nye ya ndị ndọrọndọrọ ọchịchị maọbụ resi ya ndị na-ere ego, mana ọ bụ ọrụ dịịrị ndị ọrụ nchekwa inyochapụta nke a, kwụsị ya, ma nye ndị aka ha dị na ya ntaramahụhụ kwesịrị ekwesị." Ebe foto si, CBN/Twitter CBN kwuru na a ga na-eri ego naịra ochie ruo ụbọchị 31 nke ọnwa Jenụwarị 2023. 
Ọnụ na-ekwuru ndị CBN bụ Isaac Okoroafor azaghị oku ekwentị BBC Igbo kpọrọ ya ugboro ugboro. 
Mana ozi dị n'akara Twitter CBN kwuru na a ga na-eri ego ochie ruo ụbọchị ikpeazụ nke ọnwa Jenụwarị afọ 2023. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'akwụkwọ ozi nke ọnụ na-ekwuru CBN bụ Osita Nwanisobi wepụtara, o kwuru na Emefiele dị uchu ịrụ ọrụ ya dịka a na-atụ anya ọgbakọ nke otu a kpọrọ 'Monetary Policy Committee' n'ụbọchị 23 na 24 nke ọnwa Jenụwarị 2023. 
Mana n'aka nke ọzọ, ndị DSS wepụtakwara akwụkwọ ozi ma kwuo na ọbụghị eziokwu na ha gara n'isiụlọọrụ ndị CBN ịga jide Emefiele dịka akụkọ si efesa. 
Mana kedụ ka okwu nwụchi Emefiele si ruo ebe a? Ebe foto si, AFP N'ọnwa Disemba afọ 2022 ka akụkọ pụtara na-ekwu na ndị DSS na-achọ ijide Emefiele. 
Nke a na-abịa dịka otu ụlọikpe n'Abuja jụrụ inye ndị DSS ikike ka ha jide Emefiele n'agbanyeghị ebubo ndị DSS boro na Emefiele na-eji ego akwado ndị na-eyi ndụ egwu. 
Mana Ọkaikpe John Tsoho kụchapụrụ mkpesa ahụ ndị DSS wetara ma kwuo na ha egosighi ihe akaebe ọbụla iji kwadoo ebubo ha na-ebo Emefiele. 
Tsoho kwukwara na Onyeisiala Muhammadu Buhari, onye nyere Emefiele ọrụ dịka onyeisi CBN, kwesịrị ịma maka atụmatụ ndị DSS ijide ya. 
N'akwụkwọ ikpe ahụ nke BBC hụrụ, Ọkaikpe Tsoho gwara ndị DSS sị: "Onye ụnụ na-ebo ebubo a bụ nwoke aha ya bụ Godwin Emefiele, mana ụnụ edeghị ma ọ bụ Godwin Emefiele nke bụ onyeisi ụlọakụ etiti. 
"Ọ bụrụ na ọ bụ ya, ọ pụtara na ọ bụ onye welitere isi na gọọmentị Naịjirịa, mana ụnụ etinyeghị ihe akaebe ọbụla nke gosiri na Onyeisiala Muhammadu Buhari nyere nkwado maka ihe a ụnụ chọrọ ime." Tsoho gara n'ihu kwuo sị: "Ọ na-adị m ka ụnụ achọrọ iji ụlọikpe a wee nata ohere ime ihe ezighi ezi. 
Agaghị m anabata ya." Ebe foto si, Presidency Kamgbe ụlọakụ etiti kwupụtara maka mgbanwe ego naịre ochie na mwebata naịra ọhụrụ, Godwin Emefiele aṅụbeghị mmiri tọgbọ iko. 
Nke mbụ bụ na ndị ụlọ omeiwu Sineti anabataghị atụmatụ ahụ, ọ kachasị mgbe Mịnịsta na-ahụ maka ego bụ Zainab Ahmed kwuru na ya amaghị maka mgbanwe ego ahụ. 
Ọzọkwa, ndị omeiwu nta kpọrọ Emefiele oku ka ọ bịa zaa ajụjụ ụfọdụ gbanere ego naịra ọhụrụ nakwa etu ọ ga-esi metụta ọnọdụ akụnụba Naịjirịa. 
Ụfọdụ ndị otu na-agba mbọ maka ikike dịịrị mmadụ, nakwa ndị pati na-anọghị n'ọchịchị, mere ngagharịiwe iji gosi nkwado ha maka ihe Emefiele na-eme. 
Ndị a jikọrọ ọnụ n'otu a kpọrọ 'Coalition of National Interest Defenders (CNID) boro DSS ebubo na ọ bụ maka ihi atụmatụ ndị a Emefiele wepụtara ka ha ji achọgharị ya ka ha jide. 
Otu a kpọkwara onyeisiala Buhari nakwa ọkaiwu gọọmentị bụ Abubakar Malami ka ha tinye ọnụ na ya bụ okwu. 
Ndị DSS kọwara na ihe ha na-eme bụ nnyocha n'okwu gbasara nchekwa Naịjirịa. 
Ha kwukwara na ha ga na-arụ ọrụ ha n'ụzọ ọ ga-adịrị Naịjirịa mma. 
Peter Afunanya bụ ọnụ na-ekwuru DSS kwuru na ha agaghị ege ntị n'asịrị maọbụ akụkọ dị icheiche ndị mmadụ na-agbasa megide ha. 
"Anyị agaghị enye ohere ka ndị okwu asị na ndị aghụghọ megharịa ọha obodo anya, ọ kachasị n'okwu gbasara nchekwa Naịjirịa," Afunanya kwuru. 
Ihe ndị a niile mere tupu Emefiele amalite ọrụ n'ụbọchị Mọnde, abalị iri na isii nke ọnwa Jenụwarị 2023, dịka akụkọ na-ekwu na ndị DSS gara n'ụlọọrụ Emefiele ijide ya - mana ha mechara kwuo na ọ bụghị eziokwu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Ọ bụrụna na ịchọrọ ikpesa maka atụmatụ anyị maọbụ nrụpụta anyị, biko jiri akwụkwọ mkpesa. 
Ndị otu anyị ga-asa gị n'oge adịghị anya, site n'usoro BBC. 
Maka ajụjụ, biko jiri ọba ozi anyị a. 
The information you provide will be processed by the BBC and our service providers for the purpose of reporting and handling your feedback. 
Personal or technical data will be used to reply, but not shared with any other third party without your permission. 
The BBC and our service providers will retain your data in accordance with our retention policy and Data Protection legislation. 
Visit our Privacy and Cookies Policy for more information.. 
 Anyị nabatara ebumnuche gị na okwu gị. 
Biko jiri akwụkwọ ndebanye n'ịntanet ka i ziterea anyị ozi. 
Anyị ga-ele anya ịsa gị ọsịịsọ. 
Ọ bụrụ na ị ga-achọ ime mkpesa, biko gaa n'ịhụakwụkwọ mkpesa ebe a. 
While we aim to read all emails, we cannot guarantee a response. 
We may reply to your email or contact you for clarification. 
If appropriate, the comments you supply may be edited and published on any BBC media worldwide. 
Please state in your email if you do not want your comments published. 
Your details will not be given to anyone outside the BBC without your permission. 
The BBC is the data controller of the personal data you provided above. 
The BBC processes this data on the basis of its legitimate interest as a media organisation to keep editorial records. 
If you have questions about how the BBC handles your personal data, please see the BBC's Privacy Policy. 
The BBC will retain your data until no longer needed to evaluate and/or fix the issues raised.. 
Mgbe Pastọ Don Ọdụnze na Oriakụ ya bụ Ogechi Ọdụnze chere na oge ịmụ nwa ha agafela, ha mụrụ ejịma atọ, ụmụ nwoke abụọ na otu nwanyị. 
 Mgbe BBC Igbo bịara n'ụlọ ya n'Enugwu, Pastọ Ọdụnze jiri egwu ọṅụ na-eto Chukwu ma nyekwa ndị na-achọ nwa ndụmọdụ ka ha tụkwasa chukwu obi n'ihi na ọ naghị agharịpụ onye ọbụla tụkwasịrị obi na ya. 
Nne Ejima atọ Ogechi Odụnze kọrọ ka ụmụ nwaanyị ibe ya siri na-eme ya akaja na ya na dị ya na-ekpere ndị ọzọ ekpere mana ha apụghị ikpepụta onwe ha. 
Don Odunze na Ogechi nwunye ya nọzị ugbua na-enwere aṅụrị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ị ma na omenala Igbo n'oge gboo nyere ka egbuo ejima na ejima atọ n'ọmụmụ? Mana o nwekwara ndị ezopuru anwụghị mgbe ahụ. 
Ụmụnne abụọ a gbara afọ iri asatọ na ato (83) nyara ndụ mgbe a na-egbu ejima n'ala Igbo. 
Gee akụkọ ha n'uju ebe a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Ifeoma Thelma Chiaka na di ya Onyemaechi chọrọ ụmụ ka ha mechara agbamakwụkwọ ha. 
Ka afọ ise gachara, ọ tụrụ ime site n'enyemaka IVF. 
Mgbe ọ gara nyocha afọ ime ya, Thelma chọpụtara na ọ dị ime ejima anọ. 
 Mgbe ọzọ ọ gara, ọ hụ na ọ bụzị ejima ise. 
 Ka ọ na-amụ pụta ụmụ ya, ejima isii ka ọ mụpụtara. 
 Na mkparịtaụka anyị na ha nwere, Ifeoma na Onyemaechi kọwara ije ha gara ịmụta ụmụ ha na ọnọdụ ha ugbua dị ka nne na nna. 
 Ndị mere ya: Chioma Nkemdilim, Jessica Nwankwo na Chiemela Mgbeahuru Kamgbe Ijeoma chọpụtara na ọ dị ime ejima atọ, ọ hụbeghi di ya rue ugbua. 
Ọ ndị mmadụ na enyere ya aka n'ụlọọgwụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụrụngwa eNaira alọghachila na 'google play store' Ụlọakụ etiti bụ Central Bank akọwaala ihe mere e ji wetuo akụrụngwa eNaira n'ọba 'Google Play Store' nwa ntịtị oge tupu e tinyekwa ya ọzọ. 
Dịka Osita Nwanisobi, bụ ọnụ na-ekwuru CBN kwuru na ha na-arụ ya ọrụ iji. 
"Anyị na-arụ ọrụ na ya ugbua, nwalee ya n'ime awa olemole na-abịanụ," Nwanisobi gwara ndị ntaakụkọ Punch n'ụbọchị Wenezde. 
Mana oge BBC Igbo nwalere ya n'ụtụtụ Tọzde, anyị hụrụ na ya bụ akụrụngwa dịkwa na 'play store'. 
Anyị chọpụtakwara na ụfọdụ ndị buturula ya bụ akụrụngwa n'ekwentị ha kwuru na ọ na-enye ha obere nsogbu. 
Mkpesa onye dọturu akụrụngwa eNaịra nyere n'ọba 'Play Store' Ebe foto si, ENaira/Website Njirimara ENaịra ọhụrụ Ọ bụghịzị akụkọ ọhụrụ na onyeisala Naịjirịa bụ Muhammadu Buhari ga-ewepụta ego teknụzụ ọhụrụ akpọrọ e-naira n'ụbọchị Mọnde na-abịanụ. 
e-Naira bụ ego teknụzụ mbụ Naịjirịa nwerela. 
Ọ bụ n'ọnwa Sepụtemba nke afọ 2021 a ka ụlọakụ gọọmenti etiti akpọrọ CBN n'aha ịchafụ wepụtara ya bụ webụsaiti e-naira. 
Ndị mmadụ aghọtaghị ihe goọmentị mere maka Cryptocurrency. 
Etụ eNaira ọ ga-esi rụ ọrụ CBN ga-ewepụta ego pụrụiche nke naira nọ n'isi ya. 
Ka ọ dị ugbua, ọba ozi ego teknụzụ ahụ abụbeghị nke mmadụ niile ga-enwetali. 
Mana CBN na-ekwu na ha na-agba mbọ ịhụ ndị mmadụ nwerike ịnwetalị 'app' ya n'ekwenti dị iche iche dịka "Google Play store nke Android users" nakwa App Store maka ndị nwere "iPhone." Ndị chọrọ ị ji ego naira teknụzụ a azụ ahịa ga-akpọ otu akara "USSD short code" ma soro usoro ahaziri iji jiri ego ahụ zụọ ahịa maọbụ kwụọ ụgwọ. 
Osita Nwasinobi bụ ọnụ na-ekwuru ụlọakụ CBN kwuru na mwepụta e-naira a ka bụ nzọpụ ụkwụ nke mbụ. 
o kwuru na ọ ga-anagbanwe kwa mgbe ma na-akawanye mma. 
Ọ bụrụ na onyeisiala wepụta ya bụ ego naira teknuzu(e-naira), lee ụfọdụ ihe ndị ị ga-ejinwu ya mee Ihe ụlọakụ etiti ji wepụta CBN e-Naira Ọ bụ Bitt Inc. 
rụpụtara e- Naira ma mekwa ka ewepụta ego teknụzụ nke CBN nke akpọrọ Central Bank Digital Currency (CBDC). 
A ga na-eji ma ego naira nkịtị nakwa nke teknụzụ(e-Naira) azụ ahịa. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a na-abịa dịka ụlọakụ etiti machiri ụlọakụ dị icheiche na Naijirịa itinye aka na Crypto currency n'ụzọ ọbụla Ogbaraegbe sị na ego ole bitcoin na-ada kwa ụbọchị dabere n'egole dọla na-ada kwa ụbọchị ma a tụnyere ya naịra. 
Ọ sị n'iji maa atụ dịka taa ụbọchị 9 Febụwarị afọ 2021, na otu bitcoin (1btn) bụ ihe dịka puku dọla iri anọ na isii ($46,720). 
Ebe otu dọla ($1) bụ narị naịra anọ na iri itoolu (N490), ọ bụrụ na ị gbakọọ ya ($46,720 X N490) ọ ga-apụta (N22,892,800). 
Nke a pụtara na otu bitcoin bụ nde iri abụọ na abụọ na ụma (1 btn = N22,892,800) dịka ọ dị n'ụbọchị 9, Febụwarị 2021. 
Mana Ogbaraegbe sị na ọnụego bitcoin na-agbago ma na-arịtukwa na ọ naghị anọkaarị otu ebe. 
Ka m si eji Cryptocurrency enweta mbadamba ego Ebe foto si, Reuters E nwekwara 'cryptocurrency' dị icheiche ma e wepụ Bitcoin. 
Ha gụnyere Ethereum, Litecoin, Ripple na ndị ọzọ Dịka ụlọakụ etiti machiri ụlọakụ dị icheiche na Naijirịa itinye aka na Crypto currency n'ụzọ ọbụla, ụfọdụ ndị ji ya bụ Cryptocurrency akpa ego na-eti mkpụ na ya bụ mmachi bụ ezigbo ọdachi na-ebe ha nọ. 
Kama ụfọdụ na-asị na ọ bụ aghọtaghị mere ndị mmadụ ji atụ egwu. 
Ndị ntoroọbịa na Naijirịa ekwuola etu ya bụ mmachi siri metụta ha. 
Ọ kọwara na gọọmentị agaghị amachinwu bitcoin maọbụ cryptocurrency ndị ọzọ, kama ha emeela ka ọ siere ndị mmadụ ike iji ya azụ ahịa. 
Lee ihe ndị gbara ọkpụrụkpụ n'ihe o kwuru :  Ndị mmadụ aghọtaghị ihe goọmentị mere maka Cryptocurrency. 
CBN kpọpụtara mba dịka China, Canada, Taiwan, Indonesia, Algeria, Egypt, Morocco, Bolivia, Kyrgyzstan, Ecuador, Saudi Arabia, Jordan, Iran, Bangladesh, Nepal na Cambodia amachiela iji cryptocurrency zụọ ahịa makana e nwerike iji ya nye ndị oyi egwu ego, zụọ ego nakwa mee ihe ọjọ ndị ọzọ. 
Akwụkwọ ozi ahụ kwuru na ebe ọ bụ na ọ bụ ndị na-enweghị ikike na-enye ya bụ'cryptocurrencies' mere ka ọ ghara ịdaba n'usoro CBN si eme ihe dịka ha depụtara na CBN act (2007) ka ngalaba na-enye ego na Naịjirịa. 
CBN kwuru ọ ka na-agbagoju ha anya etu ndị nwe cryptocurrency si ezo ihu nke mere ka ndị mmadụ na-aju ihe mere ha ji ezo ihu ha maọbụrụ na ha ma na iwu kwadoro ihe ha na-eme. 
Ha kwuru na mmachị a agaghị emebi ihe ọbụla gbasara iji ego kwụ ụgwọ na intanet maọbụ nwulite FinTech. 
Cryptocurrency: Mmachi cryptocurrency ga-eme ka ụbịam karịa na Naịjirịa - Atiku Ebe foto si, Twitter/Atiku Osote Onyeisiala Naịjirịa n'oge gara aga bụ Abubakar Atiku etinyekwala ọnụ n'ịkatọ mmachi gọọmentị machiri cryptocurrency na Naịjirịa. 
Atiku kwuru nke a site n'akara Twitter ya n'ehihie Satọde. 
O kwuru na ugbua abụghị oge gọọmentị kwesịrị itinye atụtamụ dị otu a nke nwere ike ime ka ụbịam kawanye njọ. 
Atiku kwuru na ụzọ ka mma iji soo ihe gbasara 'cryptocurrency' bụ ịchọ ụzọ gọọmentị ga-esi na-ahazi ya, ọbụghị ịkwụsị ya kpamkpam. 
Ọ gara n'ihu kwuo na ugbua abụghị oge gọọmentị ga-etinye atụmatụ ga-eme ka ego kwụsị ịbata na Naịjirịa. 
Otu n'ime ha bụ Oby Ezekwesili onye bụbu mịnịsta agụmakwụkwọ na Naịjirịa Oby Ezekwesili: 'M ga-agba mgba dị na ndọrọndọrọ 2019' Ezekwesili rụkwara ọrụ dịka otu n'ime ndị isi ụlọakụ mba ụwa bụ 'World Bank', ma sorokwa zọọ ọkwa onyeisiala Naịjirịa n'afọ 2019. 
N'ozi o zipụrụ n'akara Twitter ya, Ezekwesịlị kwuwu na gọọmentị gaara ịgba mbọ ịmụta etu cryptocurrency si arụ ọrụ kama ịmachi ya. 
Onye ọzọ kwuru okwu maka ya bụ Japhet Omojuwa, onye ode akwụkwọ nakwa onye nwere agba na soshal midịa. 
Omojuwa kwuru na mbọ niile gọọmentị sị na ha na-agba iji wulite akụnụba Naịjirịa akụọla afọ n'ala n'ihi mmachi a. 
Mana Boason Omofaye, onye ntaakụkọ bụ ọkachamara maka akụnụba, kwuru ọ gaghị ata ụlọakụ 'Central Bank' ụta maka ịmachi cryptocurrency. 
Omofaye kọwara na ọnọdụ akụnụba Naịjirịa esichaghị ike, ọ bịakwa bụrụ na enweghị ezigbo nhazi maka cryptocurrency. 
Ụfọdụ n'ime ha na-ajụ na Twitter ma gọọmentị ọ chọziri ka ha mebe 'bitcow'? Nke a na-abịa dịka otu nwoke a ma ama na Twitter bụ Adamu Garba gwara ndị mmadụ ka ha wepụta ego ha na 'cryptocurrency' ma tinye ya n'ahị ịzụ ehi. 
Adamu Garba dekwara na ebe a nọ ugbua bụ CowtoCurrency. 
Nke a mere ndị ntorobịa ji ewe iwe ma na-ekwu na naanị ihe gọọmentị Naịjirịa na-akpachapụrụ anya bụ ihe gbasara ehi. 
Akintomide kwuru na ya ga amalitezi ịzụ ahịa ehi ebe ọ bụ naanị ahịa gọọmentị kwadoro Ebe foto si, Screengrab @Marinebabe313 kwuru na ehi dị nnukwu mkpa na Naịjirịa nke mere e ji tinye ya n'akwụkwọ ego narị naịra abụọ Ebe foto si, Screengrab Ebe foto si, CBN Ụlọakụ etiti nke Naịjiria bụ Central Bank of Nigeria (CBN) na Bekee, amachiela ịzụ ahịa cryptocurrency na Naịjiria. 
CBN zipuru ozi mmachi a nye ụlọọrụ ndị na-ahụ maka akụnaụba n'ụbọchị Fraịde, dịka ha nyere ha iwu imechi ọbaego onye ọbụla na-azụ ahịa Bitcoin, Ethereum nakwa Dogecoin dị n'aka ha. 
Cheta na CBN dọburu ụlọakụnaụba ndị dị na Naịjiria aka na ntị n'afọ 2017 sị ha etinyela aka n'ihe gbasara ọzụzụ na orire ego ịntanetị dịka cryptocurrency, ruo mgbe a mara ihe e mere ya, "n'ihi na ọ bụghị ezigbo ego dịka Naịra". 
Ha kwuru mgbe ahụ na ha na-atụ ụjọ na ndị omekome nwereike iji cryptocurrency a ghọgbuo ndị Naịjiria ma gwuo ha wayo. 
Ihe ndị mmadụ na-ekwu maka ya: Etu ị ga-esi tinye ego gị na Bitcoin, Ethereum ka ọ ghara ịda mmiri Ebe foto si, Reuters E nwekwara 'cryptocurrency' dị icheiche ma e wepụ Bitcoin. 
Ha gụnyere Ethereum, Litecoin, Ripple na ndị ọzọ Cryptocurrency, ọ kachasị nke a kpọrọ Bitcoin bụzi ihe onye ukwu na onye nta kpụ n'ọnụ taa gbasara okwu mmuba akụnụba nke Bekee kpọrọ 'investment'. 
Onye ntorobịa ọbụla ị kpara aka n'ọnụ ugbua, ọ sị gị na ya etinyela ego ya na Bitcoin. 
Ọnụahịa otu mkpụrụ Bitcoin na naịra nakwa dọla Bitcoin bụ ụdị ego anaghị ahụ anya; Bekee kpọrọ ya 'Digital Currency' maọbụ 'Virtual Currency' maọbụ 'Cryptocurrency'. 
E wepụ Bitcoin, ha dị ọtụtụ ụdị ego a e nwere. 
Ndị ọzọ niile ahụ ka a na-akpọ 'Altcoins'. 
 Mana Bitcoin bụ nke ndị mmadụ kacha mara ma bụrụkwa nke kacha ọnụahịa. 
Onweghị gọọmentị mba ọbụla maọbụ ụlọakụ ọbụla na-ahazi etu e si eji Bitcoin azụahịa. 
Naanị ndị a na-akpọ 'Miners' bụ ndị na-emepụta ya ma na-ahazikwa etu e si eji ya azụkọrịta ahịa. 
Ndị ọkacha mara ekwuola na tekịnụzụ a kpọrọ 'Blockchain' ga-abụ nnukwu ihe n'ọdịnihu Etu e si emepụta ụdị ya bụ usoro teknụzụ bụ ọgbaraIgbogharịị a na-akpọ 'Blockchain' na Bekee. 
Ịkọwa teknụzụ 'Blockchain' ga-abụ akụkọ nke aka ya. 
Nke a kpatara o ji dị mkpa na mmadụ ga-elezi anya nke ọma tupu o tinye ego ya na Bitcoin maọbụ 'cryptocurrency' ndị ọzọ, iji gbaara okwu na ụka ọsọ. 
Ọ dịchabeghị mfe mmadụ iji Bitcoin ga zụrụ ọgọdọ maọbụ akpa osikapa n'ahịa Naịjirịa, mana ihe e ji ya eme buru ibu. 
Nnyocha gosiri na Naịjirịa bụ mba a kacha e ji Bitcoin eme ihe na mpaghara Afrịka niile. 
Ihe e jikarị ya eme bụ ichekwaba ego nakwa iziga ego si otu mba gaa mba ọzọ. 
Personal Finance: Ebe asaa i nwereike itinye ego ị tụkọtara E nwere ụlọọrụ dị icheiche ọrụ ha bụ inyere ndị mmadụ aka ịzụta Bitcoin maọbụ ịgbanwe nke ha nwere nye ha naịra maọbụ dọla. 
Mana tupu itinye ego gị, anya saa. 
N'aka nke ọzọ, i nwere ike iji Bitcoin zụta ihe na mba dị icheiche dịka Japan, Switzerland, Germany, Singapore dịrị gawazie. 
Ka ọ dị ugbua, onweghị iwu ọbụla machiri mmadụ itinye ego ya na Bitcoin maọbụ 'cryptocurrency' ndị ọzọ na Naịjirịa, mana onwekwaghị iwu ọbụla na-akwado ya. 
Ụlọakụ etiti bụ 'Central bank of Nigeria'dọrọ ndị mmadụ aka na ntị ka ha kpachapụ anya maka ego ndị a anaghị ahụ anya. 
Ha kwuru sị: "Onweghi iwu ọbụla na-echekwa ndị ọbụla tinyere ego ha na 'cryptocurrency'. 
Oyeisi úlóakú etiti bú Godwin Emefiele na onyeisi ngalaba 'Securities and Exchange Commission' bụ Lamido Yuguda "Anyị na-adọ ndị mmadụ aka na ntị na cryptocurrency abụghị usoro iwu kwadoro maka azụmahịa na Naịjirịa." "Onye ọbụla ego ya furu na cryptocurrency, onweghị ebe onye ahụ ga-aga mee mkpesa, ọ pụtara na ego ahụ alaala."  Mana ngalaba 'Securities and Exchange Commission' wepụtara akwụkwọ ozi n'ọnwa Sepụtemba nke na-ekwu na ha ga-amalite ịhazi cryptocurrency iji gbochie ndị mmadụ itufu ego ha. 
Akụkọ ndị ọzọ ga-amasị gị: Ihe nkiri ga-amasị gị: Nwaanyị na-ama 'tile' Ebe foto si, CBN © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ kacha dị mkpa n'ụtụtụ a: Ebe foto si, PER-ANDERS PETTERSSON Nke a bụ iwu ọhụrụ islam nke mba Brunei nyere iji belata nwoke idina ibe ya nakwa nwaanyị idina ibe ya na mba ahụ. 
Iwu ọhụrụ a bụ Sultan Hassanal Bolkiah nke mba Brunei tinyere ga-amalite n'ụbọchị anọ nke ọnwa Epụrelụ 2019 ga-emetụta mpụ ndị ọzọ. 
Iwu a kwuru na a ga-eji okwute kugbuo nwoke na nwoke ma ọ bụ nwaanyị na nwaanyị na-akwaso onwe ha iko. 
Mana ọtụtụ mba ndị ọzọ n'ụwa akatọọla iwu a. 
 Emeka Ihedioha a họrọla ndị ga-eso na 'Transition Committee' ya Ebe foto si, AIC Akwarandu Ihedioha họpụtara mmadụ narị iri atọ na atọ (bụ 133) nke ndị so n'ime ha bụcha ndị ọgaranya dị icheiche n'obodo makwa ndị na-arụrụ onwe ha. 
 Ọ gwara ọha gara echichi kọmiti ya na "Anyị ga-agbambọ inwete nkwenye ndị Imo, ka Chineke na-enyere anyị aka, aka anyị ga-akwụrụ ọtọ n'ihu na anyị kwalitere iwu ziriezi na mmejupụta ndọrọndọrọ ọchịchị anyị." O kwukwara na ọrụ mwulite obodo Imo n'oge a siri ike ma dịkwa ukwu mana o kwenyere na ndị Imo ga-enye ya aka. 
Ọ bụ kọmiti a ga-ahụ na ihe gara sịrịrị werere na echichi ya dịka Gọvanọ Imo n'ụbọchị Mee 29, 2019. 
Anwụchiela ndị na-eme ọgwụike n'Enugwu Ebe foto si, Dennis Agbo Calista Udomma Meka bụ ọnụ na-ekwuru NDLEA, ụlọọrụ na-ahụ maka ọgwụike n'Enugwu a kọwala etu ha ji nwụchie ndị ji ọgwụike agbarụ mmiri Na Trans-Ekulu. 
Ọkwaiwu Onnoghen bụ Adegboyega Awomolo kwuburu na ya ga-akpọ "aka ebe ato", mana ọ bụ sọsọ otu onye ka ha kpọrọ ụbọchị mbu nkle ọnwa Epurel Monday. 
 N'ụbọchị ahụ, ndị ọkaiwu Onnoghen rịọrọ CCT ka agbọta Theresa Nwafor bụ onye ọrụ CCT ka ọ bịa gbara ha akaebe. 
Ọ bụ otu onye n'ime ndị ọkaiwu Onnoghen bụ Chris Uche mechiri ịzara ọnụ ya. 
 Ọ sị: "Anyị enyochara akaebe ndị na-ebo ebubo wetere, nke mere anyị ji kpebie ịwụsa okwu anyị." A ga-ekwu mgbe a ga-ekpebi okwu n'ihu. 
Mana o kwetere na ha amaghị mmadụ ole aka ji, dịka ọ bụ otu ụgbọala danyere n'aka ndi ntọ a. 
Nwaanyị a kpara ike a sị na ọ laala ezumike nka, mana ya achọghị ịnọ nkịtị. 
Cheta na agbakanyere Hussle egbe n'ihu ụlọahịa ya. 
Isi Man Utd apụtaghị dịka Wolves ji ọkpụ abụọ asatara otu merie ha nke ugboro abụọ n'ime izu atọ. 
Gere akụkọ BBC na nkeji ebe a: Akụkọ ga-amasị gị ị ga-achọ ikọ taa niile © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ebe Bayelsa, Enugu nakwa Edo so na steeti ndị mbụ kachasị chọọ ihe gbasara mmekọ nwaanyị n'afọ 2019 na Naịjirịa. 
Steeti ndị kacha chọọ ihe nkiri 'gay' (Source: Google Search Trends 2019) Ebe foto si, Getty Images Naịjirịa bụ obodo e ji oke ikpere chukwu mara mana ọ kana gbagọjụ ndị mmadụ anya etu ha si bute ọzọ na mba kachasị ekiri ụnwaanyị gba ọtọ n'ọbaozi PornHub. 
Ụlọọrụ Pornhub wepụtara ozi a na webụsaitị ha ka ha na-eme nchịkọta ndị ka wee chọta webụsaitị ha n'afọ 2019. 
Ha depụtara na Naịjiria bu ụzọ na mba kachasị chọta ụmụwaanyị buru ibu na-agba ọtọ na webụsaiti ha n'ọnwa Maachị n'afọ 2019 , ebe Ghana , Kenya na Egypt na-eso ha n'azụ. 
Ọkammụta Mmirimmasinachi Ekechukwu na-ahụ ihe gbasara maka mmekọrịta ahụ kwuru na ụmụ Naịjirịa na-emekarị mara mara n'ihu gwọmpọtị n'azụ. 
O kwuru na o nweghị ihe mmapụ obi dị na ya makana nwoke maọbụ nwaanyi nwere ebumnuche ha nwere wee na-aga na ya bụ webụsaitị. 
Mana agwa ndị nsọ ụmụ Naịjirịa meziri ka ọ dịka nchọpụta ọ bụ arụ. 
Gbasara akụkọ kwuru na ụmụ nwaanyị kachọ mmekọrịta nwaanyị na nwaanyị ibe ha na webụsaiti ahụ, Ekechukwu kwuru ihe a riri ya ọnụ. 
Mana o kwuru na o nwereike ị bụ obi mgbawa ụmụnwoke na-enye ha butere nke a. 
Ọ rịọrịọ ka ụmụ Naịjirịa kwụsị mara mara n'ihu gwọmpọti n'azụ. 
 Buhari: Ihe ndị Igbo chọrọ n'aka ya n'afọ 2020 © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọnụ na-ekwuru ndị uweojii na steeti ahụ bụ Tochukwu Ikenga bú onye gbara amaa a sị na  o nwere ajọ ihe ya bụ nwa nwoke mere ga-enye  ndí ya na ya bi  ikike imeru ya ahụ otu ahụ. 
"
Cheta na a gbapụtara otu dị afọ iri na asaa, onye Nnewi n'aka nwanne nne ya na nwunye ya dị  ji igwe e ji ede akwa d ọkụ nakwa ihe ndí ọzọ dí nkọ boo nwata ahú aba di egwu n'ahụ. "
 Kọmishona steeti ahụ na-ahụ maka ụmụnwaanyị bụ  Ify Obinabo  bụ onye gbapụtara nwata ahụ dị afọ 17 ma kpọta ya n'Ọka, isiobodo Anambara steeti. 
 Nwata ahụ onye kọwara na ọ bụ nne ya kpọnyere ya nwanne ya nwoke bi Ọnicha ka ya na ya biri n'Ọnwa Febụwarị  kwuru na ọ na-akwụba ya agụụ ma na-etikwa ya ihe tinka tiri pan. 
O kwukwara na kemgbe ọnwa Febụwarị ahụ na  ezinaụlọ ahụ ekweghị ebidoro ya akwụkwọ. 
Kama nwunye nwanne nne ya na-eti ya ihe ma were igwe dị ọkụ , rezọ na ihe ndị ọzọ dị nkọ akụ ya ihe mgbe ọbụla. 
Ka ọ dị ugbua, a kpụpụla nwoke ahụ na nwunye ya ụlọikpe. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Victor Nwankwo so na ndị nwere ụbụrụ akwụkwọ na klaasị ya oge ọ banyere ụlọakwụkwọ sekọndịrị. 
Mana ebumnuche ya niile gbasara agụmakwụkwọ kụrụ afọ n'ala n'otu ụbọchị, n'afọ 2004, dịka otu onye ka ya na klaasị tiri ya ihe ma merụọ ya ahụ. 
"Oge m gụrụ akụkọ maka Sylvester Oromoni, anyammiri juru m anya maka na o chetaara m ihe mere m," Nwankwo kwuru. 
Sylvester Oromoni bụkwa nwatakwụkwọ akụkọ kwuru n'ọdị nso a na ụmụakwụkwọ tiri ya ihe merụọ ya nnukwu ahụ, nke butere ọnwụ ya. 
Nwankwo gara n'ihu kwuo na nwata akwụkwọ ahụ bụ 'senior' buliri ya elu, sụọ ya isi n'ala. 
Nke a gbajiri ọkpụkpụ azụ ya nke mere na o nweghị ike ịga ije ọzọ. 
Ugbua, Victor Nwankwo alụọla nwaanyị, mụta otu nwa nwaanyị, mana ihe ọ gabigara n'ụlọakwụkwọ sekọndịrị apụbeghi ya n'obi. 
"Ọnọdụ m a napụrụ m ihe niile, mana naanị ihe ọ napụghị m bụ olileanya m na okwukwe m nwere na Chineke," O kwuru. 
Nwankwo nyere ndụmọdụ ka ndị nne na nna na azụlite ụmụ ha nke ọma, maka na ọ bụ n'ezinụlọ ka ezi akparamagwa na-amalite. 
"Ụlọakwụkwọ abụghị ebe a na-azụ mmadụ maka omume ọma, ọ na-ebido n'ezinụlọ. 
Akụkọ gbasara mmekpa ahụ n'ụlọakwụkwọ, nke a na-akpọ 'school bullying' na bekee, na Naijiria dịka ọ na-agbali elu ugbua. 
Nnyocha gosiri na ihe karịrị pasentị 67 n'ụmụakwụkwọ na Naijiria na-agabiga mmekpa ahụ. 
Otu nnyocha ahụ gosikwara na ụmụakwụkwọ na-emekpa ibe ha ahụ dị naanị pasentị iri atọ na asaa (37%). 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'akwụkwọ ọkaikpe steeti ahụ bụ Syvia Chike Ifemeje na Kọmishọna ahụike steeti ahụ bụ Afam Obidike tinyere aka, gọọmentị steetị ahụ sị na emechebeghị ya bụ nchọpụta ahụ tupu ya bụ ozi amalite ifegharị na soshal midia. 
Gọọmentị sị na ha nwere mmadụ abụọ n'ime ndị so eme ya bụ nchọpụta ma kwukwa na ha na-enyo ndị ezinaụlọ Mbazulike Iloka enyo maka etu ha si akwọchapụ aka ha na ya bụ okwu. 
Okwu ndị a so na akwụkwọ arịrọ ezinaụlọ Chiebere zigaara ndị uweojii ma kwugharị ihe niile nakwa ebubo niile ha boro Iloka. 
 Ozi gọọmentị kọwara na ha nwere ọtụtụ ihe aka ebe gosiri na a na-amanye ezinaụlọ Chidiebere ka ha kwugharị ihe ndị ha kwuburu maka ọnwụ ya. 
 Ha dere "anyị chọpụtara na a na-eyi ụfọdụ ndị ezinaụlọ Chidiebere Iloka egwu". 
Akwụkwọ nnyocha ndị dọkịnta mere nke ezịnaụlọ Chidiebere zịpụtara na ngwụcha kwuru na ọ bụghị intigbu ka etigburu ya ma na ọ bụ ọnwụ chi ya ka ọ nwụrụ. 
 Mana gọọmentị Anambra kwusiri ike na ndị dọkịnta abụọ ha zigaara n’okwu nnyocha ọnwụ Chidiebere na nke ndị ezinaụlọ Iloka kpọtara enweghị kwenye maọbụ mkpebi n’akwụkwọ ahụ malitere na-efesa nke kwuru na Chiebere nwụrụ ọnwụ chi ya. 
 N’etiti ọnwa Ọgọọstụ, akụkọ dapụtara na nwaada Chidiebere anwụọla maka ebubo so ya nke ezịnaụlọ ya nọ n’isi ya mgbe ahụ bụ na di ya bụ Mbazulike Iloke gburu ya. 
 Mbazulike Iloka bụ onyeisisoche 'Transitional Caretaker' nke so na ndị Gọvanọ Chukwu Soludo họpụtara mgbe ọ malitere ọchịchị. 
 Ebubo a mere gọọmentị steeti ahụ jiri kwụsịtụ Iloka ọrụ nwa mgbe nta dịka a malitere nnyocha n’okwu etu nwaada Chidiebere siri nwụọ. 
 Ha kwuru na ha mere nke a maka akụkọ so ọnwụ nwunye ya bụ Chidiebere Iloka dịka e dubanyechara Mbazulike n'iyi ọrụ ịbụ onye nnọchite anya okpuruọchịchị Nnewi North dị n'Anambra steeti. 
Mkpebi a dị n'akwukwọ ozi onye ozi ministri maka okpuruọchịchị, ichi echichi nakwa ime obodo bụ Tony Collins Nwabunwanne binyere aka. 
Ozi ahụ kwuru na nkwụsị ọrụ Mbazulike ga-amalite bido n'ụbọchị August 12, 2022 dịka a na-eme nyocha etu nwunye ya si nwụọ. 
Ndị ezinaụlọ Nwaada Chidibere zigaara ndị uweojii akwụkwọ ebubo na ọ bụ di ya kugburu ya. 
 A nwụchịrị Iloka dịka a malitere nnyocha n’okwu a nọ n’isi ya. 
Nwanne nwoke Chidiebere zịgaara ndị uweojii akwụkwọ boo ebubo na ọ ma na ọ bụ Iloka kugburu nwanne ya nwaanyị bụ Chidiebere. 
 Akwụkwọ ozi ya kọwara na ọ bụghị taa ka Iloka malitere itikasi ma na-emekpa Chidiebere ahụ. 
O dere “Maazị Mbazulike Iloka bụ onye a ma ama n’iti nwunye ya ihe aghara aghara dịka ezinaụlọ ya dọọrọla ya aka na nti ugboro ugboro maka nke a mana ọ kweghị kwụsị ihe a na-eme”. 
 Ka ọtụtụ ụbọchị gachara, ezinaụlọ Chiebere pụtara kwugharịa ihe niile ha kwuru ma zịgara ndị uweojii akwụkwọ na-arịọ ka atọhapụ Iloka ma na-ekwu na aka ya dị ọcha n’ọnwụ Chidiebere. 
Ha kwuziri na Chiebere nwụrụ ọnwụ chi ya. 
 Cheta na ihe onyonyo ebe ebu ozu nwunye Mbazulike Iloka bidoro wuwe na soshal midia n'ọnwa Ọgọọst. 
N'ime onyonyo ahụ, ndị mmadụ nọ na-ese ozu nwaanyị ahụ foto dịka a hụchara ọnya ka dị ndụ . 
Ụfọdụ mmadụ depụtekwara n'akara soshal midia ha ma na-ebo Mbazulike onye e ji Mba Mba mara ebubo na ọ bụ nkugbu ka ọ kụgbụrụ nwunye ya. 
A na-echezi ka ndị uweojii na ndị dọkịnta nwee mkpebi n'okwu ọnwụ Chiebere. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a mere ka otu United Nations wepụta ụbọchị Nọvemba iri abụọ na ise n'afọ ọbụla ịkusi okwu ike maka nkwụsị atụmaatụ ọjọ a. 
Lee ihe ịse ị ga-emenwu iji gbanarị udiri nwakpo ọbụla Titilola Vivour Adeniyi bụ ọkaiwu ma bụrụkwa onyeisi ngalaba 'Lagos State Domestic Violence Response Team' na-ahụ maka iza oku ndị awakporo awakpo na Legọsị kwuputere ihe ndị a dịka: Kiki Mordi na-enye ụmụnwaanyị ndụmọdụ Vivour rịọrọ ka ụmụnwaanyị ghara ịtụ ụjọ ikwupute maka etu esi wakpo ha maọbụ awakpo ha. 
 O kwuru na nkwupute ga-enyere gị aka ka inweta enyemaka zuruoke ga-eme ka aka kpara onye na-awakpo gị. 
Vivour kwuru na ihe ngosi a ga-apụta site n'iga mee ahụ gị nyocha n'aka dọkịta, ihe ọ bụla o dere maọbụ nyochapụtara bụ ihe ị ga-eji chere onye wakporo gị n'ụlọikpe. 
O kwuru na enwela iwu megidere onye ọbụla wakporo nwaanyị na Legọs steeti. 
O kwukwara na nwakpo bụ agwa megidere steeti ya mere ntaramahụhụ so ya bụ ịga mkpọrọ ebiebi. 
Ọ ga-adị mma ka ndị mmadụ site n'obere kuziwere ụmụ ha bụ nwoke maka etu esi akwanyere ụmụnwaanyị ugwu. 
Vivour kwukwara na ọ ga-adị mma ka ụmụnwoke bido na nwata hụtawa ụmụnwaanyị dịka mmadụ ibe ha. 
Obodo kwesiri ị guzo kwado ụmụnwaanyị ka ha kwuputa maka mwakpo Vivour chọrọ ka obodo kwado nwaanyị ọbụla beputere akwa na a na-awakpo ya ebe ọbụla. 
Ha mata na o nwereike ịbụ onye nke ha echi. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Amarachi Eze, ejima Osinachi Nwachukwu na nne Osinachi (Odoziakụ Madu) Akụkọ ọhụrụ apụtala n’okwu ọnwụ Osinachi Nwachukwu bụ onye otiegwu ụka a ma ama lara mmụọ n’ụbọchị Fraịde bụ ụbọchị asatọ n’ọnwa Eprel, 2022 n’Abuja. 
 Nne Osinachi Nwachukwu, ejima ya na nwanne ya nwaanyị ezipụtala ozi ịtụnanya banyere ọnọdụ alụmdinanwunye Osinachi na di ya bụ Peter. 
 Na mkparịtaụka a, ha kọwara etu mmiri si baa n’ọpịọ ụgbọgọrọ. 
 Ejima Osinachi bụ Amarachi Madu ji anya mmịrị akwa boo ebubo etu nwamadị Peter si na-akpagbu ma na-emegbu ejima ya bụ Osinachi. 
 Amarachi kwuru na o teela ha siri na-ahụ mmegbu nwanne ha n’aka di ya. 
 “Nwoke a bịara dịka ezigbo mmadụ mana anyị amaghị na ọbụghị ihe o gosiri anyị ka ọ bụ n’ezie” Nwanne Osinachi nke tọrọ ya bụ Favour Madu gbara ama ebubo ndị a nke ejima Osinachi boro ma kwuo na nwanne ha tara oke ahụhụ n’aka di ya nke ha niile gbara mbọ ịhụ na ọnọdụ kwụsịrị. 
 Nwaane ya kwukwara "Di ya anaghị ekwe ya hụ ndị be anyị, ọ naghị ekwe anyị bịaruo ezinụlọ ha nso" Nne Osinachi Nwachukwu boro ebubo kwuo na Peter ekweghị ya hụ ụmụ ụmụ ya bụ ụmụ Osinachi ruo afọ asatọ nke bụ na e kweghị ya bịa ọmụgwọ lete ụmụ anọ Osinachi na di ya mụrụ. 
 Ha bokwara ebubo na di Osinachi na-anapụ ya ego ndị na-akpọ ya oku ịgụ egwu na-enye ya Ebe foto si, Osinachi Nwachukwu Singing Ministry Int’l/Facebook Egwu Osinachi Nwachuckwu a kacha mara bụ Ekuweme N’ihe onyonyo a, ndị be Osinachi gosiri iwe ha ma gosi etu obi siri gbawa ha dịka a na-ebo ebubo n’aka di Osinachi nọ n’ọnwụ ya. 
 Ezinaụlọ Osinachi kwuru na ha na-achọ ikpe ziri ezi n'okwu etu ọnwụ ya siri gaa. 
 Osinachi Nwachukwu bụ onye otiegwu ụka ọtụtụ ndị mmadụ na gburugburu Naịjirịa ma agbanyeghị na ọ na-eji asụsụ Igbo agụrụ chi ya egwu. 
 Ihe ndị dị mkpa ị kwesịrị ima maka ya gunyere:  Osinachi twin: Amarachi Eze, ejima Osinachi Nwachukwu ọgụụ egwu 'Ekwueme' Ebe foto si, Peter Nwachukwu/Facebook Peter Nwachukwu, di Osinachukwu otiegwu guru; Ekwueme' Tupu ndị uweojii anwuchie Peter Nwachukwu bụ di Osinachi BBC Igbo gbara mbọ ịnụta olu di ya site n'izigara ya ozi ma kpọọkwa ya. 
 O gosiri na ọ gụrụ ozi ndị ahụ mana ọ zachịghaghị. 
Akụkọ ndị ọzọ ga-amasị gị: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke bụ eziokwu maka nwata e si na '5-storey' kwapụ n'Onitsha Adanne Nwafor bụ nne nwata nwaanyị si n'ụlọelu ogogo anọ matuo n'Ọnịcha ekwuola ihe bụ eziokwu mere n'akụkọ ahụ. 
Ọ gwara onye ntaakụkọ BBC na  ọ bụchaghị etu akụkọ ahụ si ewu na soshal midia ka o si mee. 
 Adanne kọwara na ihe butere okwu n'etiti nwa ya nwaanyị na onye ya na ya bi bụ ịba mamịrị n'elu akwa. 
 Ọ sị na nwaanyị ahụ akpọọla ya ugboro abụọ gwa ya maka ajọ omume nwa ya nwaanyị nke mere ka o nye ya ikike iti nwa ya ihe mgbe ọbụla omehiere. 
Nke meziri na nsonso a bụ na nwata ahụ bara mamịrị ọzọ ma gọọ na ọ bụghị ya nke mere ka nwaanyị ya na ya bi pịa ya ụtalị ma taa ya ahụhụ. 
 Adanne Nwafor bu nne nwa ahụ  Ọ bụzị dịka nke a na-eme ka nwata ahụ si n'elu ebe ha nọ wutuo maka ụjọ. 
 Nne ya kọrọ sị na ihe mere bụ "ọrụ aka ekwensu". 
 Ya na nwa ya nwaanyị nọzi n'ụlọọgwụ ebe ọ na-anata ọgwụgwọ ugbua. 
 Mgbe BBC Igbo gara ọrụ nchọpụta na be nwaanyị ya na nwa ahụ bi, o nweghi onye nọ n'ụlọ. 
 Mana ndị agbatobi ebe ahụ kwuru na nwaanyị ahụ bụ ji ụmụ atọ ma kwuo na nke obere ya dị naanị izu ụka abụọ. 
 E nweghi ike gba ya ajụjụ ọnụ n'ihi na ọ nọ n'aka ndị uweojii ugbua. 
Ụlọ ahụ bụ ụlọ ogogo ise bụ ebe nwa ahụ si wutuo mana ha bi n'ogogo anọ ya. 
Ikenga Tochukwu bụ ọnụ na-ekwuru ndị uweojii n'Anambra steeti, ziputere ozi ebe o kwuru na nwaanyị ahụ dị afọ 29, si n'ụlọelu ahụ kwatuo nwaodibo ya dị afọ 14, dịka ọ na-eti ya ihe. 
O kwuru na ya bụ ihe mere ebe elekere anọ nke mgbede n'ụbọchị abụọ nke ọnwa Julaị afọ 2022, n'Otu streeti nke Awada dị n'Ọnịcha. 
Ka ọ dị ugbua, aka ndị uweojii akparala nwaanyị ahụ, ebe nwaodibo ya na-anata ọgwụgwọ n'ụlọọgwụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Amarachi Eze gbara akaebe n'ụlọikpe, n'ikpe a na-ekpe Peter Nwachukwu bụ di ejima ya, Osinachi Ejima Osinachi Nwachukwu bụ Amarachi Eze, agwala ụlọikpe na ọ bụghị ọrịa kansa gburu nwanne ya nwaanyị, ka ọ bụ oke iti ihe di ya na-eti ya. 
Amarachi kwuru nke a n'ụlọikpe dị n'Abuja n'ụbọchị Tuzde, dịka ọ gbara akaebe n'ikpe a na-ekpe di Osinachi bụ Peter Nwachukwu. 
Osinachi Nwachukwu bụ onye otiegwu ụka a ma ama nke lara mmụọ n'ọnwa Eprel 2022, mana a na-ebo ebubo na ọ bụ di ya ji aka tigbuo ya. 
N'akaebe ya, Amarachi kwuru na ugboro ugboro ka Osinachi na-agwa ya na ya amaghị mere ihe mere di ya ji eti ya ihe ka anụmanụ. 
Lee nchịkọta ihe o kwuru: Amarachi kwuru na ya nọ n'ụlọọgwụ oge Peter wetara mpụtara nnyocha nke kwuru na Osinachi enweghị kansa; nke a pụtara na ọ bụghị ọrịa kansa gburu ya. 
Gọọmentị Naịjirịa na-ebo Peter nwachukwu (yi mkpuchi imi) ebubo igbu nwunye ya bụ Osinachi Nwachukwu Ọkaikpe N.K Nwosu Iheme, enyela iwu na ụmụ Osinachi Nwachukwu ga-eso gbaa akaebe n'ikpe a na-ekpe nna ha bụ Peter nwachukwu, maka ebubo igbu nne ha. 
Tuzde, ụbọchị 21 nke ọnwa Jun, bụ ụbọchị nke abụọ ikpe Peter Nwachukwu malitere n'ụlọikpe dị n'Abuja, maka ebubo imekpa nwunye ya ahụ nke butere ọnwụ ya. 
Aderonke Imana bụ ọkaiwu gọọmenti rịọrọ ụlọikpe ka e nye ohere ka ụmụ osinach abụọ soro gbaa akebe n'ikpe ahụ. 
Ọ rịọkwara ka ụlọikpe kwe ka ụmụaka ahụ kpuchie ihu ha oge ha na-agba akaebe iji chekwaa ha. 
Ọzọkwa bụ ka a ghara idu ha n'iyi tupu ha amalite ịgba akaebe ahụ, n'ihi na ha erubeghị afọ iri na asatọ. 
Nke atọ bụ ka ndị niile ya bụ ikpe agbasaghị pụọ n'ime ụlọikpe oge ụmụaka ahụ ga-agba akaebe. 
Ọkaikpe Nwosu-Iheme kwenyere n'arịrịọ ndị a ma nye iwu na ụmụaka ahụ ga-eso gbaa akaebe. 
Nne Osinachi Nwachukwu agbaala akaebe n'ụlọikpe dịka a malitere ikpe Peter Nwachukwu ikpe maka igbu ọchụ. 
Dịka ya bụ ikpe malitere n'ụlọikpe ukwu dị n'Abuja taa bụ Mọnde, abalị iri abụọ nke ọnwa Jun 2022, Nne Osinachi bụ Caroline Madu kwuru na anya ikpeazụ ọ hụrụ nwa ya nwaanyị bụ n'ọnwa Disemba 2021, n'ọgbakọ ndị ụka ha. 
Caroline Madu, nne Osinachi, kwuru sị: "Oge Osinachi na-arịa ọrịa, achọrọ ịbịa leta ya, mana ọ gwara na ọ ga-ebu ụzọ rịọ di ya, maka na ọ bụrụ na mụ bịa, di ya ga-egbu ya." O ji anya mmiri gwa ụlọikpe ahụ na Peter Nwachukwu kwuru na ọ bụ onye oziọma oge ọ bịara ịlụ nwa ya nwaanyị bụ Osinachi, "mana kamgbe ọ lụrụ ya, ọ na-akụ ya ihe dịka Kapịnta na-akụ osisi". 
Oriaku Madu gara n'ihu kwuo na mgbe niile Osinachi dị ime, di ya na-eti ya ihe, "oge m chọrọ ịbịa nọnyere ya n'afọ ime, di ya ekweghị". 
O kwuru na e nwere otu oge ya dara n'ọrịa, ndị mmadụ rịọrọ Peter Nwachukwu ka o kwere ka ọ bịa n'ụlọ ya n'Abuja iji gaa ụlọọgwụ. 
"N'oge ahụ, echetara m otu ụbọchị anyị gara ekpere n'ụlọụka, mana Peter gbahapụrụ mụ na Osinachi ebe ahụ, buru ụmụ ya n'ụgbọala lawa," Oriaku Madu kwuru. 
Ọ gara n'ihu kwuo na ọ bụ n'elekere asaa nke abalị ụbọchị Osinachi nwụrụ, oge akụkọ gbasarala na redio, TV nakwa soshal midia, ka di ya bụ Peter kpọrọ ya ịkọrọ ya na nwa ya nwaanyị alaala mmụọ. 
Oge ọkaiwu Peter Nwachukwu gbara ya ajụjụ ọnụ, oriaku Madu kwuru na ya amaghị ma nwa ya o nwere ọrịa ọzọ ọ rịara, karịa 'ulcer' nke ọ gwara ya maka ya. 
Pete Nwachukwu (yi akwa ọcha) bụ di Osinachi Nwachukwu, onye a na-ebo ebubo na ọ bụ ya gburu nwunye ya Ha dị ebubo iri abụọ na atọ nke gọọmentị Naịjirịa boro Peter Nwachukwu gbasara imekpa nwunye ya bụ Osinachi ahụ nke butere ọnwụ ya. 
Ebubo ndị a gụnyere: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Dịka ụwa niile ka na-eru uju Osinachi Nwachukwu, bụ onye a ma ama na-eti egwu ụka, ejima ya bụ Amarachi Eze agwala BBC Igbo na ihe niile a ka dị ya ka na nrọ. 
O kwuru na ya ekwetabeghị na nwanne ya nwaanyị anwụọla n'ezie, mana ihe niile dị Chukwu n'aka. 
Amarachi kwuru na Peter Nwachukwu bụ di Osinachi kpasoro ya ezinụlọ ha nnukwu agwa ọjọọ oge nwanne ha nwaanyị dị ndụ. 
"Ihe mbụ Peter Nwachukwu mere gbawara m obi bụ oge ya na Osinachi na-agba akwụkwọ." "Ebu m Osinachi ụzọ lụọ di, ọ bụ ya kpooro m akwa n'ụbọchị agbamakwụkwọ m, o kwere m nkwa na ọ bụ m ga-ekporo ya akwa n'ụbọchị nke ya." "Mana di ya bụ Peter Nwachukwu fooro ntutu ya taa sị na nke ahụ agaghị eme." "N'ụbọchị agbamakwụkwọ Osinachi, ọ bụ onye ọzọ kpooro ya akwa, mụnwa anọrọ n'akụkụ na-ebe sọ akwa." BBC agbalịala ugboro ugboro ịnụ n'ọnụ Peter Nwachukwu mana ọ mịtabeghị mkpụrụ. 
Anyị kpọrọ ekwentị ya mana ọ zaghị, anyị zigakwaara ya ozi ekwentị, mana ọ zaghachighi n'agbanyeghị na o gosiri na a gụọla ozi ahụ. 
Amarachi kọkwara ọtụtụ ihe ọjọọ o kwuru na Peter Nwachukwu mere ya onwe ya. 
O kwukwara na ọ naghị ekwe ka ndị ezinụlọ ha ọbụla rute nwanne ha nwaanyị bụ osinachi nso. 
Ọ gakwara n'ihu kwuo na Osinachi anaghị ekwe ka ha kọtara onye ọzọ ihe ọ na-agabiga n'aka di ya bụ Peter Nwachukwu. 
Cheta na Osinachi Nwachukwu nwụrụ n'ọdị nso a dịka ọ rịachara obere ọrịa. 
Akụkọ bu ụzọ pụta bụ na ọ bụ ọrịa kansa ka Osinachi rịara tupu ọ nwụọ. 
Mana ọ bụ oge ọ nwụchara ka kepukepu pụtawara na di ya na-emekpa ya ahụ, ma na-eti ya ihe kwa mgbe kwa mgbe. 
Ndị uweojii ekwuola na ha anwụchiela nwoke ahụ bụ Peter Nwachukwu ma malite nnyocha gbasara ebubo ahụ. 
Oge ọ dị ndụ, Osinachi Nwachukwu bụ onyeisi ukwe n'ụlọụka Dunamis International dị n'Abuja. 
Onyeisi ụlọụka a bụ ụkọchukwu Paul Enenche apụtala kwuo na ya amaghị na Osinachi gabigara ụdị ihe dị etu ahụ n'aka di ya bụ Peter Nwachukwu. 
Enenche kọwara na Osinachi gwara ya na ọ bụ obi mgbu na-eme ya, nke mere o ji ziga ya ụlọọgwụ maka ịnata ọgwụgwọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
N'April 8, 2022 ka akụkọ ọnwụ Nwachukwu gbara na soshal midia dịka onye na-enyere aka n'imepụta egwu gwachara BBC Igbo maka ya bụ ọnwụ. 
Akụkọ mbụ pụtara na ọ bụ kansa nke akpịrị gburu Osinachi mana ndị mmadụ(gụnyere ezinụlọ Osinachi) malitere kwuputewe maka mmekpa ahụ di ya bụ Peter Nwachukwu na-enye ya tupu Osinachi anwụọ. 
 Nke a mere ka ndị uweojii ga-anwụchie Peter ahụ ruo ugbua. 
Ndị uweojii kwuru na ha eme nyocha maka ebubo niile ka ha wee mata nke bụ eziokwu. 
Lee ihe ise ọnwụ Osinachi Nwachukwu kapliterela na Naịjirịa ugbua. 
Ọ sị na akụkọ ọnwụ Osinachi kaara ịgafe etu ahụ ma ọ bụghị na kepu kepu banyere mmekpahụ site n'aka di ya bịara pụtara ihe. 
Tallen sị na okwu mmekpa ahụ n'ime ezinaụlọ bụ ọrịa ọjọọ e kwesịrị iwepu na Naịjirịa n'ụzọ ọbụla. 
Ọ sị na ministri ya ga-agba mbọ hụụ na ọnọdụ a agaghị emetụta ụmụ Osinachi ugbua ma ha too. 
Nke a na ka a na-ebo di Osinachi bụ Peter Nwachukwu, nọ n'aka ndị uweojii ugbua ebubo na aka ya dị n'ọnwụ ya. 
Kamgbe akụkọ ọnwụ Osinachi pụtachara, obi akala ọtụtụ ụmụnwaanyị na-agabiga mmekpa ahụ na bee di ha ịkwụpute maka ya n'elu soshal midia. 
Nwaagbọghọ a aha ya bụ Helen Michael kagburu agbamakwụkwọ, dịka ọ fọrọ abalị atọ ka ụbọchị ruo, n'ihi ebubo mmekpa ahụ na'aka di ya bụ David Okike. 
Nwada Helen , onye Uburu dị n'Okpuruọchịchị Ohoazara dị n'Ebonyi steeti na  di ya bụ David Okike, kwesịrị ịgba akwụkwọ n' ụlọụka 'Living Faith Church dị n'Amata Uburu n'ụbọchị Satọde, abalị 16 nke ọnwa Eprel afọ 2022, mana ya bụ agbamakwụkwọ agaghị enwezi isi. 
N'ozi nke Helen wepụtara n'akara Facebook ya ụbọchị Wenezde, ọ kọwara na ihe mere ya ji kagbuo mmemme agbamakwụkwọ ha bụ n'ihi na di ya na-akụ ya ihe tinka kụrụ panụ kwa mgbe kwa mgbe. 
Ihe a malitere kemgbe afọ 2020 di ya ji kwụọ ụgwọ isi ya. 
Mana ọnụ na-ekwuru ndị uweojii Ebonyi bụ Loveth Odah onye gwara BBc Igbo n'ekwentị  na o nweghị onye wetaara ha mkpesa banyere okwu ahụ  dụrụ nwaada ahụ ọdụ ka ọ bịa wetara ha mkpesa iji nweta nchekwa zuru oke. 
Ọtụtụ nwaanyị ndị ọzọ pụtakwara na soshal midia kwupute maka mmekpa ahụ nke ha mana anyị ga-eme nyocha  ma wepụtakwa ya ebe a. 
Ụfọdụ ọ n'elu soshal na-ede edemede ntakiri dịka " nwa m, ọ bụrụ na alụmdinanwuye gị ga-ewere ndụ gị, si ebe ahụ pụta, ihe ka mkpa bụ iji ndụ gị pụta." Ebe ụfọdụ na-adụ ọdụ ka ndị ka nọ n'ime alụmdinanwunye ebe a na-eti ha ihe kwụsị ikpuchi onye na-emekpa ha ahụ. 
Ụmụ nwaanyị na ụmụnwoke  achọpụtala na ikpuchi onye na-emekpa gị ahụ bụ igwu ili gị n'oge. 
Ndị ụka Christ elebawala anya na ntuzi alụkwaghị m (Divorce) baịble kwuru maka ya Ụlọụka dịka nke Osinachi Nwachukwu na-aka tupu ọ nwụọ pụtara kwuo si na ha anaghị akwado mmekpa ahụ n'alụmdinanwunye. 
Ụkọchukwu ụlọụka ahụ bụ Paul Enenche kwuru na ozioma ọ gbasara n'ụlọụka ya na ọ ka mma na mmadụ gbapụtara n'alụmdinwunye na-emekpa ya ahụ karịa ma ịnọrọ ebe ahụ ghọrọ ozu. 
Ụfọdụ ụkọchukwu nọ n'elu soshal midia na-akatọ ndị na-akwado ka ndị a na-emegbu emegbu ka nọrọ na-edi. 
Ụfọdụ mmadụ kwuru na okwu "na ntaramahụhụ na iheọma " a na-asị di na nwunye kwuo ma a na-agba ha akwụkwọ adabaghị maọlị. 
Ha chọrọ ka ndị mmadụ binye aka n'akwụkwọ mkpesa ga-akwado ka emepụta iwu ga-akwado ntaramahụhụ nye onye ọbụla na-emekpa mmadụ ibe ahụ. 
N'uche ha iwu a ga-eme ka enye ihe ọbụla gbasara ibelata mmekpa ahụ n'obodo oke ruru ya nke ga-azọpụta ndụ ọtụtụ nọ n'ọnọdụ ahụ ugbua. 
Ka ọ dị ugbua mmadụ ruru puku iri na otu ebinyela aka n'akwụkwọ mkpesa ahụ, ya bụ mbinye aka ka na-aga n'ihu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Taa bụ April 12, 2022 ka minsta na-ahụ maka ihe gbasara ụmụnwaanyị na Naịjirịa , Dame Pauline Tallen gara njem nleta na bee Osinachi lara mmụọ. 
Tallen na ụmụ nwaada Nwachukwu nwere mkparịtụka dịka a na-eme nyocha ima ihe dulara ya mmụọ ugbua. 
 Tallen kwuru na ha na-agba mbọ ịhụ na ndị uweojii Naịjirịa na ndị ọrụ ikpe nyochapụtara isi okwu ọnwụ nwaada Nwachukwu ma hụ na ekpere ikpe ziri ezi na ya. 
Hyacinth Ogbu bụ onye nchịkọta egwu otu 'Glorious singers' bụ ebe Osinachi na ejima ya bụ Amarachi Eze malitere iti egwu gwara BBC Igbo na ọ bụ eziokwu na Nwaada Nwachukwu alaala mmụọ. 
Ogbu sị na ọ bụ ihe mwute nye ndị otu ha nakwa ezinaụlọ nwaada Nwachukwu maka akụkọ banyere ọnwụ ya. 
Nwachukwu, onye gụrụ egwu ọtụtụ ndị ụka kraịst ma bụ "Ekwueme" bụ onye egwu ya na-amasị ma na-akpalite mmụọ ndị mmadụ n'ụzọ dị iche iche. 
Ndị mmadụ na-agba akaebe etu egwu ya si eme ka ha na-eche echiche maka ndụ ha na mmekọrịta ha na Chukwu kere ha. 
Ndị maara Nwachukwu kọwara ya ka dịka ezigbo mmadụ nakwa onye ihe gbasara Chineke na-anọ ọkụ n'obi. 
 Ihe ndị ọzọ i kwesịrị ịma maka Osinachi Nwachukwu Ebe foto si, Peter Nwachukwu Mgbe Osinachi ji otu na-efe ala nna ya n'afọ 2008 ruo 2009 Ọ bụ n'ụlọụka Dunamis International Gospel Centre ka ndị ọha malitere hụwa ma nụwa olu Osinachi Nwachukwu mana tupu ọ nwụọ ya na ndị otiegwu ndị a agụkọla egwu. 
Osinachi na otiegwu ụka ama ama bụ Prospa Ochimana gụkọọ egwu mere ka nwa ada a wuwe ebe niile . 
A kpọrọ egwu ahụ "Ekwueme." Osinachi na Ema Onyx gụrụ "You no dey use me dey play" tịkọrọ egwu n;afọ 2020. 
Osinachi na ejima ya bụ Amarachi Eze gụkọrọ egwu n'afọ 2018 n'emume "INT'L MINISTERS' FLAMING FIRE CONFERENCE 2018" dịka akara Youtube si gosipụta. 
Osinachi na ụkọchukwu Dunamis bụ dọkịta Paul Enenche gụrụ egwu. 
"Ekwueme"bụ egwu ya na Prospa Ọchimana tiputere n'afọ 2017. 
"You no dey use me dey play" bụ egwu ya na Ema Onyx tiri n'afọ 2020. 
Osinachi Nwachukwu gụrụ The Cry naanị ya. 
Osinachi Nwachukwu gụrụ "It's My Heart Desire. 
Osinachi Nwachukwu na Pastor Paul Enenche gụrụ "Nara Ekele" Ebe foto si, Peter Nwachukwu/Facebook Ndị uweojii nwụchiri Peter Nwachukwu, di Osinachi Nwachukwu bụ oti egwu ụka ọnwụ ya kpọtụrụ na ngwụcha izuụka gara aga maka ebubo na aka ya dị n'ọnwụ nwunye ya. 
A nwuchiri Nwachukwu n'ụbọchị ụka bụ April 10, 2022 dịka nwanne Osinachi nke nwoke wegara ndị uweojii  mkpesa. 
Osinachukwu, onye e jiri egwu ya a kpọrọ "Ekwueme" nwụrụ n'ụbọchị Fraide bụ April 8, 2022 n'ụlọọgwụ a kpọghị aha ka ọ gbachara afọ iri anọ na abụọ (42yrs). 
Akụkọ na-efeghari kwuburu  na Osinachi nwụrụ site n' ọrịa kansa akpịrị mana nwanne Osinachi nwaanyị bụ Favour Made gwara ụlọorụntaakụkọ Vanguard na ọ bụ ọbara kpụkọrọ n'obi Osinachi site n'ihe di ya kụrụ ya n'obi mere o jiri nwụọ. 
Ọnụ na-ekwuru ndị uweojii Abuja bụ Josephine Adeh gwara BBC na ndị ọrụ ha nwuchiri Peter Nwachukwu n'ezie ma sị na nnyocha na-aga n'ihu. 
Kemgbe ọ nwụrụ, ọtụtụ maara ya gunyere FranK Edward pụtara na soshal midia were na-akọ etu di ya si akụ ya ihe ma na-emekpa ya nnukwu ahụ n'ụzọ di iche iche. 
Tupu ndị uweojii anwuchie Peter Nwachukwu bụ di Osinachi BBC Igbo gbara mbọ ịnụta olu di ya site n'izigara ya ozi ma kpọọkwa ya. 
 O gosiri na ọ gụrụ ozi ndị ahụ mana ọ zachịghaghị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ maka Osinachi Nwachukwu (ọgụ egwu ama ama) nwụrụ nso nso a, ka kpụ ọkụ n'ọnụ. 
 Ezigbote ọyị ya nwaanyị bụ Ọdịnakachi Ukanwa kọọrọ BBC Igbo etu di Osinachi bụ Peter Nwachukwu si gwa ya otu ụbọchị ka ọ gaa rahụ n'ụlọ ndina ndị akwụna, kama ịrahụ na nke ya. 
Ukanwa kwuru na otu ụbọchị Osinachi kpọrọ ya sị ya na ọ na-abata Legọs. 
 "O mechara kpọghachị m n'ekwentị sị na eyigharịrị oge njem ụgbọelu ya nke mere na ọ ga-abatazị Legọs n'ime abalị. 
"M gwara ya na aga m anọ n'ọrụ oge ahụ, m kpọọ ndị be m sị ha sitere Osinachi nri dịka m ga-aga bute ya n'ọdọụgbọelu ma ọ bata."  Ukanwa kwuru na Osinachi gwara ya na ike okwu adịghi ya, na ọ chọrọ ịkpọ di ya ka ọ gwa ya tupu ọ gawa be Ukanwa. 
 "Osinachi kwuru na di ya ekweghị maọlị ka ọ gaa rahụ na be m n'abali ahụ."  Ukanwa kwuru na o mechara gwa ya ka o nye ya akara ekwentị di ya, ka o were aka ya rịọ di ya makana oge agaala ịhapụ Osinachi ka ọ gaa chọwa ụlọ ndina. 
 "Di ya jụwara isi," ka Ukanwa kwuru. 
Ukanwa kwuru na nke a mere ka Osinachi nọgide n'ọdọụgbọelu ruo mgbe di ya ziteere ya ego ma sị ya gaa n'otu ụlọ ndina. 
 O kwuru na mgbe onye 'taxi' bu Osinachi garuo n'ụlọ ndina ebe di kpọrọ aha sị ya gaa, onye 'taxi' ahụ gwara ya na ebe ahụ bụ "ụlọ ndị akwụna". 
 Ha mechara gawa n'ụlọ ndina ọzọ. 
 Ukanwa kwuru na mgbe ọ kpọrọ Osinachi ka ọ jụọ ya ma o riela nri n'ụlọ ndina ahụ, Osinachi gwara ya na di ya enyeghị ya ego ga-ezuru ya iri nri ndị ụlọ ndina. 
 O kwuru na Osinachi gwara ya na ọ bụ di ya na-anakọta ego ndị mmadụ na-akwụ ya maka ịgụ egwu n'emume ha. 
 O kwukwara na ọ bụ mgbe ahụ ka uche ya gwawara ya na ihe adịchaghị mma. 
Nke a wutere ya nke ukwuu. 
Ukanwa kwuru na ya na Osinachi Nwachukwu tokọrọ ọnụ n'Enugu, ebe ha na-agụ egwu n'otu akpọrọ "Glorious Singers". 
O kwuru na ha maruru onwe ha ụlọ. 
 N'ọnụ ya, "Osinachi bụ onye obi umeala...O siri ike maka ihe ndị ọ gabigarala...I mejọọ ya, ọ bụ ya ga-ebu ụzọ rịọ gị mgbaghara."  Ukanwa kwuru na Osinachi kwenyesiri ike na dịka onye ụka Kraịst, na mmadụ ekwesịghị ịgba alụkwaghịm n'alụmdinanwunye. 
 O kwuru na Osinachi ekwuwapụghị okwu maka ihe ọ na-agabiga n'aka di ya, "na ọ gwara ndị mmadụ bụ makana ọ chọrọ ka ha kpuchie ya." Ukanwa kwuru na Osinachi anaghị ekwe ka ihe seere ya na onye ọbụla. 
 O kwuru na agwa ya bụ kama ọ ga-ese, wekọrọ ihe niile. 
 O kwuru na ihe ka ewute ya bụ na o nweghị onye ma kpọmkwem mmekpa ahụ niile Osinachi gabigara tupu ọ nwụọ. 
 Hyacinth Ogbu bụ onye nchịkọta egwu otu 'Glorious singers' bụ ebe Osinachi na ejima ya bụ Amarachi Eze malitere iti egwu, gwara BBC Igbo na ọ bụ eziokwu na nwaada Nwachukwu alaala mmụọ. 
Ogbu sị na ọnwụ Osinachi bụ ihe mwute nye ndị otu ha nakwa ezinaụlọ nwaada Nwachukwu. 
Nwachukwu, onye gụrụ egwu wuru ewu nke bụ "Ekwueme", bụ onye egwu ya na-amasị ma na-akpalite mmụọ ndị mmadụ n'ụzọ dị iche iche. 
Ndị mmadụ na-agba akaebe etu egwu ya si eme ka ha na-eche echiche maka ndụ ha na mmekọrịta ha na Chukwu kere ha. 
Ndị maara Nwachukwu kọwara ya ka dịka ezigbo mmadụ nakwa onye ihe gbasara Chineke na-anụ ọkụ n'obi. 
 Akụkọ mbụ pụtaranụ kwuru na ọ bụ ọrịa kansa akpịrị gburu Osinachi Nwachukwu mana ndị ma Osinachi ọfụma mechara kwuwe n'elu soshal midia na di ya na-emekpa ya ahụ kamgbe. 
Ndị a ma ama dịka ọgụ egwu ụka akpọrọ Frank Edwards kwuputara na ọ bụ site na mmekpa ahụ di Osinachi nyere ya, butere ọnwụ ya. 
Ezinụlọ Osinachi Pụtakwara ma kwuo udiri agwa ọjọ Peter Nwachukwu kpasoro ha mgbe nwanne ha dị ndụ. 
Ebubo ndị a bụ ihe mere ka ndị uweojii Naịjirịa ga-anwụchie di Osinachi bụ Peter Nwachukwu ma na-enyocha ya. 
Gọọmenti Naịjirịa aṅụọla iyi site n'ọnụ minista na-ahụ maka ụmụnwaanyị bụ Tallen Pauline na ha ga-enwetere Osinachi ikpe ziri ezi. 
Tupu ndị uweojii anwuchie Peter Nwachukwu bụ di Osinachi BBC Igbo gbara mbọ ịnụta olu di ya site n'izigara ya ozi ma kpọọkwa ya. 
 O gosiri na ọ gụrụ ozi ndị ahụ mana ọ zachịghaghị. 
Osinachi Nwachukwu bụ onye otiegwu ụka ọtụtụ ndị mmadụ na gburugburu Naịjirịa ma agbanyeghị na ọ na-eji asụsụ Igbo agụrụ chi ya egwu. 
 Ihe ndị dị mkpa ị kwesịrị ima maka ya gunyere:  Egwu bụpụtara ya ka ụwa mara ya bụ 'Ekwueme' nke ya na Prospa Ochimana gbakọrọ aka gụọ n'afọ 2019, ọdọ egwu Youtube gosiri na ndị mmadụ e kịrela egwu ahụ ugboro nde iri asaa na otu. 
 Ya na ụkọchukwu Abuja a ma ama bụ Paul Enenche gụkọkwara "Nara Ekele" bụ egwu na-ewu ewu n'ụka Nwaada a na-ejikarị asụsụ Igbo agụ egwu ya dịka ọgụọla ọtụtụ egwu ndị ọzọ gụnyere nke o wepụtara ihe onyonyo ya nsonso a ọ kpọrọ 'Ike mo' Nwachukwu bụ ejima, ejima ya bụ Amarachi Eze na-agụkwa egwu. 
 Ọ bụ onye Isuochi dị n'Abia Steetị ma lụọ Peter Osinachi bụ onye Nnewi South dị n'Anambra Steetị. 
 Ha mụtara ụmụ anọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Taa bụ Satọde, ụbọchị iri abụọ na ise nke ọnwa Jun 2022, ka a dọnyere ahụ Osinachi Nwachukwu, bụ otiegwu ụka a ma ama, n'ime ili. 
Osinachi lara mmụọ n'ụbọchị asatọ nke ọnwa Eprel 2022, n'ụlọọgwụ gọọmentị etiti dị n'Abuja. 
Anya mmiri na akwa arịrị ka ndị enyi, ndị ikwu na ibe, ụmụ, nakwa ndị ezinụlọ ya niile ji sị ya jee nke ọma. 
E liri Osinachi Nwachukwu na be nna ya bụ Isuochi, nke dị n'Abia Steeti, n'agbanyeghị na di ya bụ Peter Nwachukwu bụ onye Ukpor dị n'Anambra steeti. 
Ihe kpatara nke a bụ maka na ezinụlọ Osinachi na-ebo ebubo na ọ bụ di ya bụ Peter ji aka tigbuo ya. 
Ha kwuru na oge Osinachi dị ndụ, di ya ekweghị ka ya na ụmụnne ya nwee mmekọrịta ọbụla. 
Peter Nwachukwu (yi akwa ọcha) di Osinachi nọ n'ụlọ mkpọrọ ugbua dịka a na-ekpe ya ikpe maka igbu ọchụ Ha na-ekwukwa na Peter na-akụ Osinachi ihe kapịnta na-akụ osisi oge ọbụla ọ masịrị ya. 
Ha na-ekwu na ọ bụ ihe niile Peter na-eti Osinachi kpataara ya ọrịa nke mechara gbuo ya. 
Ka ọ dị ugbua, gọọmentị Naịjirịa anwụchiela Peter Nwachukwu ma kpụpụ ya ụlọikpe maka ebubo igbu ọchụ. 
Gọọmentị Naijiria wepụtara ya bụ ebubo dị iri abụọ na atọ (23) n'isi Peter Nwachukwu, sị na mmadụ ịkpachapụ anya gbuo mmadụ ibe ya bụ arụ megidere "section 221" nke iwu igbu mmadụ na Naịjiria, wee kwuo na ntaramahụhụ dịrị onye ahụ bụ ọnwụ. 
A nọ m n'anyammiri ụbọchị Osinachi na di ya gbara akwụkwọ - Ejima Osinachi Nwachukwu Ikpe ahụ bu akara, CR/199/2022 bụ nke onyeisi ụlọọrụ na-ahụ maka iwakpo mmadụ na iti mmadụ ihe (Head, Sexual and Gender-Based Violence) na Mịnịstrị nke Ikpenkwụmọtọ (Ministry of Justice) bụ Nwaada Yewande Gbola-Awopetun, wegara n'ụlọikpe etiti dị n'Abuja, n'ụbọchị 20 nke ọnwa Mee afọ 2022. 
Osinachi gbara afọ iri anọ na abụọ (42) bụ onye isi ọgụ egwu n'ụlọụka Dunamis International dị n'Abuja tupu o zute ọnwụ ya. 
Ndị uweojii kpaara di Osinachi aka dịka ndị otu ya bụ nwaanyị nwụrụ anwụ boro Peter ebubo na aka ya dị n'ọnwụ nwunye ya bụ onye ha sị na ọ na-akụ ihe tinka kụrụ pan otu o siri masị ya kwa mgbe kwa mgbe. 
Osinachi Nwachukwu: 'Di Osinachi enweghị m bịara nwa m ọmụgwụ ọbụla' - Mrs Madu Akụkọ mbụ pụtaranụ kwuru na ọ bụ ọrịa kansa akpịrị gburu Osinachi Nwachukwu mana ndị ma Osinachi ọfụma mechara kwuwe n'elu soshal midia na di ya na-emekpa ya ahụ kamgbe. 
Ndị a ma ama dịka ọgụ egwu ụka akpọrọ Frank Edwards kwuputara na ọ bụ site na mmekpa ahụ di Osinachi nyere ya, butere ọnwụ ya. 
Ezinụlọ Osinachi pụtakwara ma kwuo udiri agwa ọjọ Peter Nwachukwu kpasoro ha mgbe nwanne ha dị ndụ. 
Ebubo ndị a bụ ihe mere ka ndị uweojii Naịjirịa ga-anwụchie di Osinachi bụ Peter Nwachukwu ma na-enyocha ya. 
Gọọmenti Naịjirịa ṅụrụ iyi site n'ọnụ minista na-ahụ maka ụmụnwaanyị bụ Tallen Pauline na ha ga-enwetere Osinachi ikpe ziri ezi. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a na-abịa dịka gọọmentị etiti kpụpụrụ Peter Nwachukwu ụlọikpe n’ebubo ọnụ iri abụọ na atọ (23 count charge). 
Ha gbakwasịrị ụkwụ na ngalaba (section) 104 na 379 nke iwu Naịjirịa aghazigharịrị n’afọ 2015 bụ ‘Administration of Criminal Justice Act’. 
E boro ya ebubo  igbu mmadụ nke a kpọrọ ‘culpable homicide’ na Bekee. 
Ọ sị na bụ eziokwu na gọọmentị kpụrụ Nwachukwu n’ụlọikpe n’ọnụ ebubo iri abụọ na atọ (23 count charge) n’izu gara aga. 
Mana ụlọikpe eyinyebeghi ụbọchị a ga-ekpe ikpe ahụ ka ọ fọdụzie ikpe ya nakwa ịma Nwachukwu ikpe ọnwụ. 
Ọ gara n’ihu kwuo na mgbe ọbụla ụlọikpe mere nke a na ọ ga-edo ewu na ọkụkọ anya. 
Onye bụ Osinachi Nwachukwu?  © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Kamgbe Epreelu 9, 2022 ka aha Peter ji ewu dịka akụkọ ọnwụ nwunye ya bụ Osinachi Nwachukwu pụtachara n'elu soshal midia. 
Kama nne Osinachi Nwachukwu zara ajụjụ ụfọdụ na-ajụ ma di nwa ya ọ bụ 'Pastor'? Ọ zara sị na ọ bụ 'Pastor' na nghọta nke ya. 
Ọtụtụ ndị ma di na nwunye a tụmadị ọgụ egwu Frank Edwards ama ama pụtakwara na-ekwupụta na ọ bụ aka ike Peter Nwachukwu ji eso nwunye ya butere ọnwụ nwunye ya. 
Ka ọ dị ugbua ndị uweojii Naịjirịa anwụchiela Peter Nwachukwu onye nke ha si na ha na-enyocha maka ebubo mmekpa ahụ ọ na-emekpa nwunye ya, ọtụtụ mmadụ gụnyere ezinụlọ Osinachi boro ya tupu nwunye ya anwụọ. 
Aha nwada Osinachi Nwachukwu onye gụrụ 'Ekwueme' na-akpọtụ ebe nile na soshal midia kemgbe ụbọchị Satọde 9 Eprel, 2022 mgbe akụkọ pụtara na ọ nwụọla. 
Hyacinth Ogbu bụ onye nchịkọta egwu otu 'Glorious singers' bụ ebe Osinachi na ejima ya bụ Amarachi Eze malitere iti egwu gwara BBC Igbo na ọ bụ eziokwu. 
Ogbu sị na ọ bụ ihe mwute nye ndị otu ha nakwa ezinaụlọ Nwachukwu na Madu maka akụkọ banyere ọnwụ Osinachi. 
Ndị mmadụ na-agba akaebe etu egwu ya si eme ka ha na-echee echiche maka ndụ ha na mmekọrịta ha na Chukwu kere ha. 
Ndị maara Nwachukwu kọwara ya ka dịka ezigbo mmadụ nakwa onye ihe gbasara Chineke na-anọ ọkụ n'obi. 
 Tupu ndị uweojii anwuchie Peter Nwachukwu bụ di Osinachi BBC Igbo gbara mbọ ịnụta olu di ya site n'izigara ya ozi ma kpọọkwa ya. 
 O gosiri na ọ gụrụ ozi ndị ahụ mana ọ zachịghaghị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Benjamin gọrọ agọ a oge ndị ntaakụkọ na-agba ya ajụjụ ọnụ n'ogige ndị uweojii ebe e ji ya. 
O kwuru na ọ bụ ndị be ya kọọrọ ya akụkọ na-ewu na soshal midia na ọ bụ ya wụrụ nwunye ya na ọgọ ya nwoke mmanụ ụgbọala mụnye ha ọkụ. 
"Akụkọ ahụ na-efegharị na soshal mịdịa abụghị eziokwu ma ncha, ihe ahụ merenụ bụ ọdachi ọkụ ọgbụgba," Benjamin Ogudoro kwuru. 
Benjamin kọwara na ya amaghị na nwunye ya na-alọta na Naịjirịa n'ụbọchị ahụ ya bụ ihe mere, ọ maghịkwanụ na yana nwanne ya nwoke bụ Ifeany ga-eso abịa n'ụlọ. 
Ọ gara n'ihu kwuo na nwunye ya kpọrọ ya n'ekwentị na mberede ma kwuo na ya nọ na Naịjirịa. 
"Ka obere oge gafechara, mmadụ kpọrọ m n'ekwentị o wee kpọrọ nwanne ya banye n'ime ụlọ." "Ọ zatere ekwentị ahụ aka, nke mere ka m pụọ gaa n'akụkụ ụlọ anyị ga zụrụ mmanya ṅụọ." "Oge m nọ ebe ahụ, ahụkwara m Ifeanyi ka ọ bịara  ebe ahụ zụrụ mmiri ọṅụṅụ." "Ka m lọbatara ụlọ, achọpụtara m na ha alabaala, mana dịka obere oge gachara, a chọpụtara m na ọkụ na-agba." "Tupu m mara ihe na-emenụ ọkụ ahụ ebuola ibu gbawa ebe niile, ya bụ ọkụ merụrụ m ahụ." "Ọsọ ka m ji gbapụta na-eti mkpu na-akpọ ndị mmadụ ka ha bịa nyere m aka." "Agbagara m ọsọ n'ebe ahụ a na-ere ihe n'akụkụ be m, ndị mmadụ wee bido ịgba m mmiri, onweghịzi ihe ọzọ m chetara." "Ebe ọzọ m hụrụ onwe m bụ n'ụlọọgwụ ebe m na-anata ọgwụgwọ." Ebe foto si, Chinyere Magella Ogudoro Ndị uweojii anwụchiela otu nwoke a sị mụnyere nwunye ọ lụrụ kamgbe afọ iri ọkụ na ndụ. 
 Nwoke a dị afọ iri ise ka a sị na ọ mụnyekwara nwanne nwoke nwunye ya ọkụ n'otu oge ahụ. 
Ndị uweojii nwuchiri nwoke a ka ọ gachara otu ụbọchị ọ kpara arụ a. 
Akụkọ sị na nwunye ya bụ Chinyere Ogudoro, onye si mba Scotland lọta Naịjirịa ọhụrụ, bu ụzọ nwụọ site n'ọkụ ahụ, ebe nwanne ya nwoke nwụrụ n'ụlọọgwụ dịka otu onye ezinaụlọ ha si kwuo. 
A mụrụ Chinyere na nwanne ya nwoke ahụ n'ime ezinaụlọ mmadụ ise gụnyere ụmụnwaanyị anọ na otu nwoke. 
Ọ dị afọ iri anọ na asatọ ebe nwanne ya nwoke dị afọ iri atọ na otu. 
 Chinyere mụụrụ di ya ahụ ụmụ anọ ebe nwanne ya ahụ ka lụchapụrụ nwunye n'ọnwa Mee afọ 2021. 
Edna kwuru na o mere n'abalị mbụ ọ na-ehi ụra n'ụlọ ha dị n'Abule Ado nke dị n'akụkụ Trade fair Legọs. 
Ọ sị "ọ bụ abalị mbụ Chinyere lọtara ka ihe a mere, o hiri ụra mana ọ hụghị echi ya anya," Durueke sị na Chinyere na di ya kpere udo n'esemokwu ha nwere tupu ọ gawa mba ofesi mana ọ maghị na di ya ka bu ihe ọjọọ n'obi. 
"Nwa nwanne m bụ ọnye ọrụ ụlọakụ na-eme ọfụma na Naịjirịa tupu o mee njem, mgbe ahụ ha ka bi n'ụlọ onye ọzọ nwe." "O mechara nwete ego, zụọ ala ma rụọ ụlọ ahụ dị n'Abulo Ado. 
O nwetere akwụkwọ ịkpọrọ ezinaụlọ ya gawa ofesi." "Mana o nweghi onye ma ihe mere dị ya jiri jụụ iso ha gawa mba ofe ma nọrọ na Naịjirịa." "Ọ nụrụ kepukepu na di ya chọrọ ire ụlọ ha ahụ, mana ka o si dị, o nweghi ike renwuo ụlọ ahụ maka na aha dị n'akwụkwọ ụlọ ahụ bụ nke nwunye ya (Chinyere). 
"Ọ dị ka ọ bụ iwe ahụ kpatara o jiri mee ihe o mere maka na o nweghi ihe ọzọ anyị maara na-abụghị na ha sere okwu ma mezie," Edna Durueke kwuru. 
"Ihe niile nwanne ya nwoke gwara anyị nọ n'ime igwe okwu nchekwa 'recorder'." "Ọ sị na mgbe ha lọtara, na Chinyere na di ya nwere obere esemokwu tupu ha ehie ụra, mana mgbe ha na-ehi ụra n'abalị na ihe dịka mmiri bịara ju ha n'ahụ." "Mana ha mepere anya chọpụta na ọ bụ mmanụ ụgbọala ka nwoke a wụrụ ha n'ahụ, mụnye ha ọkụ ma kpọchie ha n'ime ụlọ gbaa ọsọ." "Etu ahụ ka nwanne ya si kọọrọ anyị" ndị uweojii kwuru. 
Dịka ọ dị ugbua nwoke ahụ nọ n'aka ndị uweojii nke ngalaba 'State Criminal Investigation Department' dị na Panti, Legọs. 
Durueke sị na nwoke a kere ihe n'ahụ ya dịka onye merụrụ ahụ mgbe ndị uweojii nwuchiri ya ma sị na nke ahụghọ ọ chọrọ ịghọ. 
Hundeyin sị na ha na-eme nnyocha ịmata nke bụ eziokwu etu ihe niile siri mee. 
Ezinaụlọ a amaghị etu ụmụaka ha nọ mba Scotland ga-eme maka na ha amabeghi ihe mere nne ha na nna ha. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Richard Okekenwa bụ nwanne Peter Nwachukwu, di Osinachi Nwachukwu kwuru na ọ hụbeghị maọbụ kwuoro nwa amadi ahụ okwu kamgbe afo iri abụọ. 
Okekenwa kwuru na ezigbo aha Peter bụ Peter Echijekwu Okekenwa. 
O kwuru na ha bụ ndị Ukpor dị n'okpuruọchịchị Nnewi South n'Anambra steeti. 
N'ọnụ ya. 
"ọ naghị akpọ m n'ekwenti, mụ na ya anaghị akpakọ." Ọ kwuru na nna mụrụ Peter nwụrụ mana nwa amadi ahụ anarughị ụlọ ma mgbe nna nwụnye ya nwụrụ. 
 Okekenwa  kwuru na ụbọchị ọ nụrụ akụkọ maka ọnwụ Osinachi Nwachukwu bụ n'ime abali dịka ụmụ ya kpọrọ ya n'ekwenti gwa ya. 
O kwuru na o bere akwa maka ọnwụ Osinachi na-abụghị maka nwanne ya  Kamgbe Osinachi nwụrụ, Peter akpọbeghị m gwa m na nwụnye ya nwụrụ. 
Bee Peter Nwachukwu n'Ukpor Nwunye di Osinachi bụ Celina Okekenwa kwuru na ikpeazụ ọ hụrụ Peter Nwachukwu bụ n'izụka anụtara ya. 
O kwuru na ụbọchị ọ kpọrọ  Osinachi n'ekwenti na ya na di ya nọ nke mere ka Osinachi ghara ikwunyere ụka nke nkeọma. 
Kamgbe alụrụ Osinachi na ọ bụ ya bụ nwunye di ya gaa denye aha ya na ndị nwunye di nakwa ndụ iyom. 
O kwuru na kamgbe ihe karịrị afọ 15 alụtachara Osinachi, ọ hụbeghị ya n'anya. 
O kwuru na ọ kwadoghị etu Osinachi si nwụ. 
Hyacinth Ogbu bụ onye nchịkọta egwu otu 'Glorious singers' bụ ebe Osinachi na ejima ya bụ Amarachi Eze malitere iti egwu gwara BBC Igbo na ọ bụ eziokwu na Nwaada Nwachukwu alaala mmụọ. 
Ogbu sị na ọ bụ ihe mwute nye ndị otu ha nakwa ezinaụlọ nwaada Nwachukwu maka akụkọ banyere ọnwụ ya. 
Nwachukwu, onye gụrụ egwu ọtụtụ ndị ụka kraịst ma bụ "Ekwueme" bụ onye egwu ya na-amasị ma na-akpalite mmụọ ndị mmadụ n'ụzọ dị iche iche. 
Ndị mmadụ na-agba akaebe etu egwu ya si eme ka ha na-eche echiche maka ndụ ha na mmekọrịta ha na Chukwu kere ha. 
Ndị maara Nwachukwu kọwara ya ka dịka ezigbo mmadụ nakwa onye ihe gbasara Chineke na-anọ ọkụ n'obi. 
A nwuchiri Nwachukwu n'ụbọchị ụka bụ April 10, 2022 dịka nwanne Osinachi nke nwoke wegara ndị uweojii  mkpesa. 
Osinachukwu, onye e jiri egwu ya a kpọrọ "Ekwueme" nwụrụ n'ụbọchị Fraide bụ April 8, 2022 n'ụlọọgwụ a kpọghị aha ka ọ gbachara afọ iri anọ na abụọ (42yrs). 
Akụkọ na-efeghari kwuburu  na Osinachi nwụrụ site n' ọrịa kansa akpịrị mana nwanne Osinachi nwaanyị bụ Favour Made gwara ụlọorụntaakụkọ Vanguard na ọ bụ ọbara kpụkọrọ n'obi Osinachi site n'ihe di ya kụrụ ya n'obi mere o jiri nwụọ. 
Ọnụ na-ekwuru ndị uweojii Abuja bụ Josephine Adeh gwara BBC na ndị ọrụ ha nwuchiri Peter Nwachukwu n'ezie ma sị na nnyocha na-aga n'ihu. 
Kemgbe ọ nwụrụ, ọtụtụ maara ya gunyere FranK Edward pụtara na soshal midia were na-akọ etu di ya si akụ ya ihe ma na-emekpa ya nnukwu ahụ n'ụzọ di iche iche. 
Tupu ndị uweojii anwuchie Peter Nwachukwu bụ di Osinachi BBC Igbo gbara mbọ ịnụta olu di ya site n'izigara ya ozi ma kpọọkwa ya. 
 O gosiri na ọ gụrụ ozi ndị ahụ mana ọ zachịghaghị. 
 Ihe ndị dị mkpa ị kwesịrị ima maka ya gunyere:  © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ na-ekwu na ya bụ ihe mere na Ngwo, Enugwu Steeti. 
Ihe onyonyo ọzọ kwa na-egosi ebe ụmụ nwaanyị gara njem n'otu ụlo ebe ha sị ya bụ ihe mere, úmụnwaanyị a kpọro onwe ha "Ụmụada Ngwo". 
Ya bụ nwaanyị gburu ikpere n'ala were rịọ agadị nwaanyị a mgbaghara. 
Ụmụ nwaanyị ndị a kpọro onwe ha Ụmụada n'ihe onyonyo a soro rịọkwa agadị nwaanyị ahụ mgbaghara. 
BBC Igbo kpọtụrụ ọnụ na-ekwuchitere ndị uweojii Enugwụ steeti bụ Daniel Ndukwe n'ekwe ntị ya maka ihe onyonyo ndị a na-efegharị kama ọ zaghị, e zịgakwara ya ozi n'ekwe ntị ya mana ọ zabeghị. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ihe a ka bụ okwu ọtụtụ mmadụ kpụ n'ọnụ n'agbanyeghị na o mere kamgbe ụbọchị 29 nke ọnwa Jenụwarị afọ a, ihe dịka izuụka abụọ gara aga. 
Ụfọdụ mmadụ na soshal midịa katọrọ Bishọp a bụ Christian Onyia nke ụka Anglịkan dayosis Nike, Enugwu Steeti, onye a sị sekpuru ala n'ihu onye na-azọ ọkwa Gọvanọ Enugwu steeti n'otu 'Peoples Democratic Party' (PDP) bụ Peter Mba. 
Mana ụfọdụ ndị ọzọ na-ekwu na ya bụ okwu erijughị afọ maka na ọ bụ umeala na nkwanye ugwu ka Bishọp Onyia gosiri Mbah. 
Nke a na-abịa dịka onyonyo pụtara maka ihe mere n'ụlọụka 'Cathedral Church of St Cyprains' Nike, Enugwu Steeti, n'ụbọchị 29 nke ọnwa Jenụwarị 2023. 
Onyonyo gosiri ebe Bishọp Christian Onyia na-agwa Peter Mba okwu n'ime ụlọụka, bịa sekpuo ala n'ihu ya, nke mere ka Peter Mba n'onwe ya sekpurukwa ala. 
Akụkọ kwuru na Bishọp Onyia na-arịọ Peter Mbah ka ọ gaa nọdụ ala n'ihu oche mana Mba rịọrọ ka ọ nọdụ n'azụ ebe ọ nọ n'ihi na ọ bịaghị n'oge na ya bụ mmemme. 
Maka gịnị? Tụfịa!" Onye ọzọ aha ya bụ Raymond Arinze kwuru na bishọp ahụ "emechuola ndị ụka Anglịkan niile ihu" n'ihi ihe o mere. 
Mana otu onye aha ya bụ Buchi Nnaji kwuru na ya bụ ihe "gosiri umeala nakwa nkwanye ugwu Bishọpụ na Mbah nwere nye onwe ha". 
Ụka Anglịkan nke Enugwu ekwubeghị ihe ọbụla maka nke a, mana otu ụkọchukwu Anglịkan bụ Canon Alex Uzor dere akwụkwọ ozi iji kọwaa ihe o che mere n'ụbọchị ahụ. 
"Bishọp (Onyia) isekpu ala n'ihu Peter Mba abụghị maka ndọrọndọrọ ọchịchị, kama ọ bụ nsọpụrụ na ngosipụta enyi na enyi. 
Ugwu ya dịka Bishọp emetọghị n'ihi ihe o mere," Canon Uzor dere. 
"Site n'igosipụta umeala na nsọpụrụ, Bishọp ahụ egosila na o nweghị mpako n'ebe ndị ọ na-elekọta nọ, ma bụrụkwa onye dị njikiere ịgụnye ndị ọzọ tupu ọ gụnye onwe ya." Ebe foto si, AFP Nke a abụghị nke mbụ onye isi ụka welitere isi ga-esekpu ala n'ihu ndị ndọrọndọrọ ọchịchị. 
N'ọnwa Eprel 2019, Onyeisi ụka Katọlik bụ Pope Francis sekpuru ala ma susuo ụkwụ ndị ọchịchị mba South Sudan ọnụ, iji rịọ ha ka ha kwụsị esemokwu nakwa ọgbaaghara dị n'etiti ha. 
Ndị ọchịchị ahụ bụ Onyeisiala South Sudan bụ Salva Kiir na onyeisi ndị ọgụ nnupuisi na mba ahụ bụ Riek Machar. 
Oge ha gara njem nleta na Vatican na 2019, Pope Francis gburu ikpere n'ala, susuo ụkwụ ha ọnụ ma rịọ ha sị: "Ana m arịọ ụnụ dịka nwanne ka ụnụ biri n'udo. 
Esi m n'obi m na-arịọ ụnụ, ka anyị gaanụ n'ihu." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Otu ụka Anglịkan na Naịjirịa ezipụtala ozi na-ekwu na ha amaghị onye otu ụkọchukwu aha ya bụ Gideon Arinzechukwu Uzomechina bụ. 
 Nke a na-abịa dịka otu ihe onyonyo gbara na sochal midia na nso nso gosiri ka ya bụ ụkọchukwu nọ na-ekwu okwu ma na-ekpe ekpere n’emume mmepe ụlọ ndịna dịbịa a ma ama bụ Akwa Ọkụkọ. 
 Ozi ụka Anglịkan nke Naịjirịa kọwara na ha akwadoghi ya bụ agwa n’ihi na “ụkpụrụ ụka Kraịsti nke gbadoro ụkwụ n’akwụkwọ nsọ Baịbụlụ anaghị ahụta maọbụ enye ndị dịbịa ọdịnala ihe nrite ọbụla etu Ụkọchuwku Gideon Arinzechukwu Uzomechina nke ụka Messiah Anglican Church, New Jersey USA siri gosi”. 
 N’ihe onyonyo ahụ, ụkọchukwu ahụ kwuru na ọ na-akpọku Akwa ọkụkọ ka ọ bịa mba Amerịka nweta ihe nrite pụrụiche maka ọrụ ọma ọ na-arụrụ ndị obodo ya nakwa ndị ntorobịa. 
 Ozi a nke ọdeakwụkwọ ụka Anglịkan bụ Paul Dajur zipụtara kwuru na ha achọghị ka ọha jịkọọ agwa ụkọchukwu ahụ na ụkpụrụ ụka Anglịkan na Naịjrịa na-agbaso ma ncha. 
Ndị mmadụ gbakọrọ ebe ahụ na ya bụ ihe dịka emume mmepe ma na-ege ya ntị ebe ụfọdụ nọ na-esete ihe na-eme. 
 Uzomechina kwuru ọtụtụ okwu mana ọ kọwara na oteela ọ matara onye Akwa ọkụkọ bụ. 
Na ha abụọ tokọrọ tupu ya onwe ya agwazie mba ofesi. 
 O kọwara hoo ha na ọ ghọtara na ndị ụka na Naịjirịa anaghị anabata agwa ya mana ọ chọghị ima. 
 O kwuru:  “Anyị anaghị ele ndị mmadụ anya n’ihu maọbụ ndị ụka Naịjirịa”  “Ọ bụ ihe nkwanye oke ugwu na ọ kpọrọ ka m gbapere ya oke ụlọ a mara mma” O kpere Akwa ọkụkọ ekpere ma gozie ya ma gaa n’ihu gụọ akwụkwọ nsọ Bịabụlụ n’ihu ya bụ ụlọ ndịna. 
Akụkụ akwụkwọ nsọ ọ gụrụ bụ nke a ma ama bụ akụkọ metụtara nwoke obi ọma sị mpaghara Samrịtan nke nyeere otu nwoke ndị omekome wakporo ma tọgbọ n’ụzọ. 
 Ọ hara n’ihu kwuo na Akwa Ọkụkụ bụ onye obi ọma dịka ọ wepụtara onwe ya ka onye na-enyere ọha aka. 
 Na nchịkọta o kwuru “Ụka, ụkọchukwu, ndị isi ụka Karịst agaghị ebuba gị ala Eze Chineke.”  Ọ gakwara n’ihu kpee ekpere megide ndị ọ sị nwereike ị bụ ndị ịrọ Akwa Ọkụkọ ‘Ha gbaa n’ụzọ a ị rụrụ, ha ga-ada ngwọrọ.” O kwuru na ụka Anglịkan nke Naịjirịa na-akatọọ ma na nke a ahụ agbasaghị ya n’ihi ọ bụghị onye otu Ụka Anglịkan nke Naịjirịa kama ọ bụ onye otu ụka Anglịkan nke mba Amerịka. 
 Ihe abụghị mbụ nwoke dịbịa a aha ya bụ Akwa ọkụkụ nakwa ndị ụka Kraịstị na-atakọta isi  Na mbịdọ afọ a, akụkọ pụtara na Gozie Okeke bụ otiegwu a ma ama na Naịjirịa ọkachasị n'etiti ndị okpukperechi Kraịst gụrụ Dịbịa afa bụ Akwa ọkụkọ egwu. 
 Ihe onyonyo fesara gosiri ka Okeke nọ na-agụrụ Akwa ọkụkọ egwu otito. 
Ọtụtụ ndị mmadụ katọrọ ya ma kwuo na onye ụka Kraịsti na onye dịbịa ekwesịghị inwe mmekọ ọbụla. 
 Gozie ji iwe kwuo okwu n’ozi o wepụtara na soshal midia sị:  "Ahụghị m ihe ọjọọ dị n'ihe m mere, Akwa bọrọ m ego, gosi m ịhụnaya nke mere m ji gụọrọ ya egwu otuto". 
O jikwa iwe kwuo na ndị na-akatọ ya na-eme ka ọ bụ ha bụ ndị kacha ndị nsọ. 
 Ọ na-adị ụkọ ịhụ onye Naijiria na-adịghị esonye otu okpuruchiọbụla maọbụladị nke okpukperechi Kraịsti, nke ụka Alakụba maọbụ nke ọdịnala. 
 Enwere ndị na-eso okpukperechi ọdịnala mana ọnụ ọgụgụ ha ebughi ibu ugbua ka ọ dị bụ n’oge mbụ. 
Ọdịnala bụbu isi okpukperechi ọtụtụ ndị mmadụ n’Ọwụwa anyanwụ Naịjirịa tupu ewebata iso Ụzọ Kraịst bụ nke ndị ọcha bubatara mgbe ha chịrị na Naịjirịa mana ugbua, enwela ndị na-eso ụzọ ọdịnala na-eselite isi ha na mpaghara ahụ ọzọ ọkachasị ndị ntorobịa. 
 Dịka ụka Kraịstị batara, ọtụtụ ndị Igbo hapụrụ ụkpụrụ ọdịnala ma sowezie ụzọ okpukperechi Kraịsti. 
 Nke a mere e ji gbakọta ọtụtụ omenala nakwa usoro ya bụ okpukperechi azụ ma na-ahụ ya ka ihe megidere ụzọ nakwa ụkpụrụ ụka Kraịsti. 
 N’ọtụtụ obodo ndị mmadụ agbaala arụsị ha ọkụ dịka ha na-ekwu na okpukerechi Kraịsti anaghị abata mmadụ ikpere Chukwu ụka ahụ ma na-ekpekwara arụsị. 
 Ọtụtụ na-ahụtazị okpukperechi ọdịnala dịka ihe ọjọọ ebe ụfọdụ n’ime ha na-ekwu na ndị mmadụ na-akwa ha emo ma na-akọta ha maka isonye ụzọ ọdịnala. 
 Otu nwoke aha ya bụ Cletus Chukwuemeka Ogbodo gwara BBC na:  "Ndị ụkọchukwu na-agba ụlọ arụsị anyị ọkụ. 
Ndị pastọ na-agba ihe nka nakwa akụrụakpụ arụsị ndị nna nna anyị ọkụ n'oge emume mgbasaozi ụka ha bụ ‘Crusade’"  Nke a bụ ka ọ na-ekwu okwu banyere mwakpo ọ sị ndị ụka Kraịst na-awakpo ebe ofufe ndị ọdịnala. 
O kwuru, sị, Ọ bụrụ na gọọmenti gbasoo usoro iwu Naịjirịa kwesịrị ichekwa okpukperechi onye ọbụla dịka ikike dịrị onye, na ọ ga-enyere ndị mmadụ aka n’inweike soro uzo okpukperechi sọrọ ha ma kpee ndị na-awakpo ụlọ arụsị ikpe dịịrị ha. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 N'ihe onyonyo ọhụrụ o zipụtara n'ụtụtụ Sọnde, Okeke sara ndị na-atụ ya aka ma kpụrụ ya n'ọnụ banyere ihe onyonyo ọzọ fegharịrị n'izu gara gara ma kwuo:  "Kedụ ihe bụ nsogbu unu, sọ ihe unu ma bụ ịkatọ mmadụ ka unu abụ ndị kachasị dị nsọ..."  Dịka Gozie Okeke bụ onye na-agụ egwu ụka, aha ya abanyela n'ọtụtụ asịrị nke tetọrọ etu ndị mmadụ si ahụ ya. 
Mana akụkọ ọhụrụ nke a mụnyere ọkụ n'izu gara aga mgbe otu ihe onyonyo malitere fegharịwa na soshal midia. 
 Ihe onyonyo ahụ gosiri ka Okeke na-agụ egwu na-ekwu okwu iti aka n'obi nye otu nwoke e mechara chọpụta na ọ bụ dibia afa. 
Egwu ọ kpụ n'ọnụ na ya bụ ihe onyonyo kwuru:  "Ma ndị nọ n'Anambra nakwa na Naịjirịa niile, unu ahụla onye na-enye ego ka Akwa?"  Ndị nọ ebe ahụ sara ya "mba", ọ gara n'ihu na-agụ egwu otuto nye nwoke ahụ nke ọha chọpụtara ugbua na aha ya bụ "Akwa". 
Ihe mere kpalitere ọtụtụ akụkọ dịka ndị mmadụ katọrọ ya na ọ gụrụ nwoke onye dibịa egwu otuto ebe ọ bụ onye na-agụ egwu ụka Kraịst. 
 O kwuru na ihe mere bụ na e nwere ndị kpọrọ ya oku ka ọ gụọrọ ha egwu na mmeme a mere n'Oba, Anambra steeti. 
 O kwukwara na mgbe ọ nọ n'ọrụ ịgụ egwu, na e nwere otu nwoke batara bọwaya ego nke mere o ji tuwe ya aha n'egwu ya. 
 Na ya bụ ihe onyonyo, egwu Okeke gụrụ gosiri na ọ ma kpọmkwem onye nwoke ahụ bụ. 
Nke a mere ka ụfọdụ ndị mmadụ na-ekwu na okpukperechi Kraịst anabataghị ka mmadụ kpaa ụdịrị agwa a. 
 N'ihe onyonyo a pụtara n'akara Facebook Okeke, o gosiri na obi adighi ya mma chaa chaa maka ihe ndị mmadụ kwuru banyere ya n'egwu ọ gụrụ nwoke dibịa ahụ. 
 O ji iwe kwuo: "Ahụghị m ihe ọjọọ dị n'ihe m mere, Akwa bọrọ m ego, gosi m ịhụnaya nke mere m ji gụọrọ ya egwu otuto". 
O jikwa iwe kwuo na ndị na-akatọ ya na-eme ka ọ bụ ha bụ ndị kacha ndị nsọ. 
 Na ngwụcha, o kwuru na ọ ga-atụ ndị ahụ n'anya mgbe ụbọchị ikpe nke oge ikpeazụ ruo, na Akwa ga-esonye na ndị nsọ nke eluigwe, ebe ha bụ ndị nkatọ ga-anọ n'ọkụ mmụọ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị isi ụka Catholic nọ na Togo kwuru ka ekpewara Bassitome ekpere makana ọ bụ naanị chukwu ga-ewere ọnọdụ n'isi ya. 
Ụka catholic nọ na mba Togo kwuru na akụkọ, na Bassitome bụ onye nchịkọta ụka ''Saint Ferdinand de Vogan" eburula ofufe omenala bata ụka malitere ka kepu kepu. 
Bishop Isaac Jogues Gaglo bụ onye nchịkọta diocese Aneho depụtara n'akwụkwọ ozi o zipụrụ ọha na ndị ụka Bassitome boro ya ebubo ịgwakọ ofufe omenala na ụka ọnụ ma na-agwa ndị ụka ya ha soro ụzọ ahụ. 
"Ọ bụ n'ihi ọtụtụ kepu kepu anyị na-anụ mere anyị kwụọ ka anyị nwee nzuko maka ịsachapụ ahụ nke afọ 2021. 
"E mechakwara m hụ okwu o kwuru n'igwe okwu, ebe ọ na-efe chi omenala. 
A kpọrọ m ya oku n'ihu TRP Vicar General nakwa TRP Episcopal Vicar na-ahụ maka ndị ụkọchukwu ka enyochaa ya bụ okwu. 
Bishop Gaglo kwuru na Bassitome kwetere na ọ bụ ya nọ n'igwe okwu ahụ akpọku chi omenaala ma sikwa na ya bụ onye otu akpọrọ ""African Renaissance" . 
"A gwara m ya ka ọ pụọ n'otu ahụ ozigbo nakwa na ọ ga-aga na "Dzogbegan monastery" maka nsacha nke mmụọ." "A kpọkwara m ya ọkụ ọzọ, mgbe ahụ ka ọ gwara m na ọ na-agba arụkwaghịm ịbụ ụkọchukwu. 
 O nyere m akwukwọ arụkwaghịm ya nke o ji aka ya depụta." Bishop Gaglo gara n'ihu kwuo na ọ gwara ndị ndụmọdụ ya nakwa ndị ezinụlọ Bassitome maka etu o si gbaa arụkwaghị m. 
N'ọnụ ya, "otebeghị aka anyị malitere usoro ọpụpụ ya tupu anyị hụwa foto ebe o yi uwe ndị dibia na-efegharị n'elu soshal midia." Ebe foto si, DioceseAneho.org Bishop Isaac Gaglo bu onyeisi Diocese Aneho O kwuru na ọ dị mma ka ndị mmadụ mata na ụkọchukwu Joseph Bassitome  abụghịzị ụkọchukwu. 
N'ọnụ ya, ọ ka bụ nwanne anyị, anyị na-ekpekwa ekpere maka nchegharị ya." "Mana etu ọ dị ugbua, inweghịke ịkpọzi ya ụkọchukwu Catholic. 
Ọ ga-adị mma ka ịghara ịma ya ikpe maọbụ katọọ ya." Bishop Gaglo gara n'ihu gwa ndị mmadụ ha zere isonye otu ndị na-agwakọ ofufe omenala nakwa nke ụka makana ha kazi nkụ na soshal midia." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
"Amaghị m ihe mere ndị ụkọchukwu na ụka ndị ọzọ ji agba ụmụ arụsị a ọkụ. 
"O nwere ike ọ bụrụ ụjọ" Nke a bụ ajụjụ si n'ọnụ Rev, Fr, Paul Obayi bụ ụkọchukwu Katọlịk e ji Okunerere ere wee mara. 
Fada Okunaereere na-edowe alụsị o wetere na-ebe ọ gara amụma na ekpere. 
Ọkunaerere siri na ọ na ọ bụ ndị mmadụ na-akpọ ya oku tupu ọ gawa njem ibute alụsị ndị a. 
Ọ kpọgharịrị anyị ebe ahụ ọ na-edewe ya bụ arụsị dị iche iche ma kọọrọ anyị akụkọ so ha n'otu n'otu. 
N'ime ya ọ kọwara ihe mere ya jiri ahapụ ime ka ibe ya site na-ịkpọ alụsị ndị a ọkụ. 
 Ihe o kwuru n'uju dị n'ihe nkiri a dị ebe a: Ndị mere akụkọ a bụ Chiagozie Nwonwu na Nnamdi Agbanelo. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Fada Mbaka katọrọ ụkọ ego Naira ọhụrụ si na o butere ụmụ Naijiria nnukwu ahụhụ nke o kwuru nwere ike immetụta ntuliaka na abịa. 
Mbaka kpọrọ oku n'ọgbakọ ekpere o nwere n'ọdịnso a dịka o kwuru na "ọ bụ naanị na Naịjirịa ka ụlọikpe ga-atọhapụ mmadụ, gọọmentị asị mba ma ka jichie onye ahụ". 
"Ya mere na maasị a, anyị na-eweli aka anyị na-ekpe ekpere maka ntọhapụ Nnamdi Kanu n'uju." Mbaka kwuru na njichi Kanu emeela ka ndị mmadụ na mpaghara ala Igbo na-ata ahụhụ ihe na-agbasaghị ha. 
"Ụmụ akwụkwọ anaghị agazi akwụkwọ, ndịọrụ anaghị aga ọrụ, ụbọchị Mọnde akpọchie ebe niile."  Ebe foto si, Adoration Ministry Enugu Nigeria Cheta na kemgbe gọọmentị Naịjirịa jichiri Nnamdi Kanu na mba Kenya ma kpụlata ya Naịjirịa n'ọnwa June 2021, ndị otu Ipob tinyere iwu na onweghị onye ga na-apụta iro na Mpaghara Ọwụwa Anyanwụ Naịjirịa niile kwa ụbọchị Mọnde ọbụla iji gosipụta iwe maka ihe gọọmentị mere. 
Ipob mechara kwuo na ha ewepụla iwu a ma gwa ndị mmadụ ka ha pụtawa n'ụbọchị Mọnde, mana ụfọdụ ndị otu Ipob ekwetaghị n'iwu a. 
Ndị a kewapụrụ ma kpọọ onwe ha 'autopilot'. 
Ha na-aga n'ihu na-amanye ndị mmadụ ka ha nọrọ n'ụlọ n'ụbọchị Mọnde ọbụla. 
Ọtụtụ akụkọ apụtala etu e si wakpo ndị pụtara ụbọchị Mọnde, mebie ụlọahịa nakwa ngwa ahịa ha, ụfọdụ ka a kpọrọ ụgbọala ha ọkụ, ụfọdụ kwa ka e gburu egbu. 
N'ihi nke a, na steeti ise niile dị na mpaghara Ọwụwa Anyanwụ Naịjirịa, ụbọchị Mọnde na-abụzi ụbọchị ezumike maka na onweghị onye ụjọ na-ekwe ka ọ pụọ iro. 
Fada Mbaka katọrọ etu ndị ọchịchị Naịjirịa si na-akpa agwa ka a ga-asị na ihe na-eme n'Ọwụwa Anyanwụ Naịjirịa agbasaghị ha. 
Ụkọchukwu Mbaka kwukwara na etu gọọmentị si kachie ntị jide Mazi Kanu n'agbanyeghị na ụlọikpe atọhapụla ya, gosiri na ngalaba 'executive' nke gọọmentị Naịjirịa na-eleda ngalaba 'judiciary' anya. 
"Ebe ọ bụ na ụlọikpe ga-enye iwu, gọọmentị ajụ ime ya, ọ pụtara na ngalaba ikpe ziri ezi na Naịjirịa enweghịzi isi," Mbaka kwuru. 
"Taa ọ bụ Nnamdi Kanu ka e ji, echi o nwereike ịbụ gị ka a ga-ejide, ụlọikpe sị ka a hapụ gị, gọọmentị asị mba." "Ijichi Nnamdi Kanu dịka ịmetụ aka na 'trigger' ebe e si agbapụ egbe." "Ebe ọ bụ na ụlọikpe ekwuola ka a tọhapụ Kanu, gịnị mere na gọọmentị agaghị atọhapụ ya, ọ kachasị maka ọnọdụ ahụike ya?" Mbaka jụrụ. 
N'ụbọchị 13 nke Ọktoba 2022 ka ụlọikpe mkpegharị Naịjirịa nyere iwu ka gọọmentị hapụ Mazi Kanu. 
Ụlọikpe kpebiri na etu e si nwụchie Mazi Kanu na mba Kenya ma kpụlata ya n'ike na Naịjirịa megidere iwu, nke pụtara na onweghị ebubo ọbụla gọọmentị ga-ebo ya n'ọnọdụ ahụ nke ga-achịta aja. 
Mana ọkaiwu gọọmentị etiti bụ Abubakar Malami kwuru na gọọmentị agaghị ahapụ Kanu, kama ha ga-ewepụ ikpe ahụ n'ụlọikpe kachasị. 
Kamgbe ahụ, ụlọikpe kachasị etinyebeghị ụbọchị a ga-ekpe ikpe ahụ iji mara ma a ga-ahapụ Mazi Kanu ka ọ ka ga-anọ na mkpọrọ. 
Gọọmentị na-ebo Nnamdi Kanu ebubo iyi ndụ egwu nakwa ịkpa nkata ịkwatu ọchịchị onye kwuo uche ya na Naịjirịa. 
Gọọmentị machikwara otu Ipob ma kpọpụta ya dịka otu na-eyi ndụ egwu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nke a bụ ikpe ekpere na Wenezde 26 Ọktoba, 2022, banyere akwụkwọ Kanu gbara Gọọmentị Naịjirịa akwụkwọ maka etu ha jiri nwuchie ya ma si na mba Kenya kpụlata ya na Naịjirịa n'ọnwa Juun afọ 2021. 
Kanu gbara akwụkwọ sị ka ụlọikpe kwuo na ihe a gọọmentị mere 'megidere iwu ikike dịịrị onye nakwa mmekọrịta mba na ibe ha' nke otu United Nation. 
Ọkaikpe Anyadike sị na gọọmentị etiti dara iwu maka inwuchi Kanu n'ike na mba Kenya, ịta ya ahụhụ nakwa ịkpọlata ya na Naịjirịa n'ụzọ na-ezighi ezi. 
Ọkaikpe a nyere iwu ka gọọmentị kwụọ Kanu ego dị nde narị naịra ise (N500M) dịka ego iti aka n'obi maka agwa ha kpasoro ya. 
Ọ gakwara n'ihu kwado ikpe ahụ ụlọikpe mkpegharị kpere n'Abuja na 13 Ọktoba 2022 bụ nke kachapụrụ ebubo e boro Kanu ma sị ka a tọhapụ ya. 
Ọ sị ka Gọọmentị Naịjirịa kpọghachi Kanu na mba Kenya bụ ebe ha si kpọlata ya n'ike na Naịjirịa. 
Ejimakor gbara akwụkwọ a n'aha Kanu gwara BBC Igbo na ikpe a na ọ bụ taa ka a ga-achabi ikpe banyere akwụkwọ 'extraordinary rendition' Kanu gbara Gọọmentị etiti. 
Ejimakor sị na ọkaikpe Evelyn Anyadike anụchaala mkpesa ha nke ikpeazụ nakwa nzaghachị gọọmentị banyere akwụkwọ a n'ụbọchị anọ nke Ọktoba, 2022. 
"Ụlọikpe anụchaala mkpesa anyị akpọrọ 'final hearing', taa ka a ga-ekpebi ikpe banyere nke a." Ndị ọkaiwu na-anọchite anya Gọomentị Naịjirịa abịaghị n'ụlọikpe nke taa. 
Ekwentị maọbụ kọmputa gị nwereike igbochi gị ịhụ ozi a © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị ọkaiwu Nnamdi Kanu agbaala n’anwụ akwụkwọ ikpe ahụ nke ụlọikpe mkpegharị jiri nye Kanu mmeri. 
Ọkaikpe Oludotun Adefope-Okojie kachapụrụ ebubo niile gọọmentị Naịjirịa boro Kanu ma sị na etu e siri si na mba Kenya kpọlata ye megidere iwu mbaụwa. 
Mkpebi a pụtara na o nweghi ụlọikpe ọbụla na Naịjirịa nwere ike ikpe Nnamdi Kanu ikpe banyere ebubo ndị ahụ e boro ya tupu a kpọlata ya na Naịjirịa. 
E nwere ọtụtụ ihe ndị ọzọ agbakwụnyere n’ikpe ahụ ị ga-ahụta ebe a n’uju. 
Ifeanyi Ejiofor bụ ọkaiwu Nnamdi Kanu, onye ndu Indigenous People of Biafra (IPOB) akọwaala etu obi dị Kanu maka mmeri ụlọikpe mkpegharị nyere ya n’ụbọchị 13 Ọktoba, 2022. 
O kwuru nke a mgbe ọ na-akọwala njem nleta ha mere n’ụbọchị Mọnde ileta Kanu n’ụlọmkpọrọ ndị Department of State Service (DSS) dị n’Abuja. 
Ejiofor sị na obi dị Kanu ụtọ mgbe ha ziri ya ozi maka mmeri ahụ ụlọikpe nyere ya. 
“Obi jupụtara onye ndu Nnamdi Kanu n’aṅụrị mgbe m gwara na ụlọikpe akachapụla ebubo niile dị n’isi ya. 
“Amaghị etu m ga-esi kọwaa ụdịrị obi ụtọ o nwere maka ozi ahụ, Mụ na ya bụrụ abụ mmeri n’ụlọmkpọrọ. 
“Kanu nwere olileanya mana na-atụ anya isi n’ụlọmkpọrọ a pụọ na-egbughi oge.” Ejiofor gara n’ihu kwuo na Kanu sị kelere ndị nkwado ya n’ụwa niile gbaa gburu gburu maka ekpere ọma ha na-ekpere ya. 
Ọ sị na ha ewere akwụkwọ ahụ ziga n’ụlọọrụ ọkaiwu gọọmentị etiti nakwa ndị ọrụ nchekwa DSS ka wee ike gụọ ya ma tọhapụ Kanu dịka ụlọikpe si nye iwu. 
Ejiofor kwuru na ha na-atụ na ntọhapụ Kanu malite n’ụbọchị Tuzde 18 Ọktoba 2022 ma kwuo na gọọmentị enweghi ihe ọzọ ha nwereike ime karịa ịtọhapụ ya. 
Ọ gara n’ihu kwuo na ikpe a ụlọịkpe mkpegharị nyere karịrị ihe a kpọrọ ‘aquittal’ bụ nke gọọmentị gbakwasịrị ụkwụ. 
“Ikpe a kwuru na o nweghi ụlọikpe ọbụla nwere ike ikpe Kanu ikpe banyere ebubo niile ndị ahụ akachapụrụ n’ihi ya. 
“Gọọmentị enweghi ike ime ihe ọzọ karịa ịtọhapụ Kanu, ọ bụrụ na ha emeghi nke a, anyị ga-ama ihe ọzọ iji hụụ na ha rubereisi n’ikpe a.” Ejiofor gwara Onyeisiala Muhammadu Buhari ka o rubeisi n’iwu a ebe ọ sị na ọ chọghị itinye aka n’ihe banyere ikpe Kanu. 
 Malami kwuru na ụlọọrụ ya ga-enyocha mkpebi ahụ mara etu ha ga-esi eso ya. 
 N﻿'otu aka ahụ, ọgbakọ Gọọmentị etiti na-ahụ maka nchekwa bụ ‘National Security Council’ kwadoro Malami kwuru sị na okwu Nnamdi Kanu ebibeghị. 
 C﻿heta na ụbọchị Tọzde 13 Ọktoba, 2022 ka ụ﻿lọikpe mkpegharị nọ n'Abuja kachapụrụ ebubo niile nke Gọọmentị Naijiria boro Kanu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
E nyela iwu ka a tọhapụ Nnamdi Kanu bụ onye ndu Ipob Ụ﻿lọikpe Mkpegharị nọ n'Abuja enyela ntuziaka ka a tọhapụ  Nnamdi Kanu si na ikpe amaghị ya n'ụbọchị Tọzde, abalị 13, nke ọnwa Oktoba. 
Ụlọikpe mkpegharị nke Abuja akụchapụla ebubo ndị fọrọ n’ebubo ndị gọọmentị Naịjirịa nwere n’isi Nnamdi Kanu bụ onyendu otu the Indigenous People of Biafra (Ipob) N’ikpe a ekpere n’ụbọchị Tọọzde bụ ụbọchị 13 nke ọnwa Ọktoba, 2023 nke ọkaikpe Jummia Hannatu Sankeey nọ n'isi ya, ya ndị ọkaikpe abụọ ọzọ kwuru na nwụchị Nnamdi Kanu na mba Kenya na mkpọghachịte ya na Naịjirịa megidere iwu. 
 Ndị ọkaikpe ahụ  nyere iwu ka a tọhapụ Kanu dịka ha kwusiriike na nwuchi ya megidere iwu. 
 Cheta na gọọmentị Naịjirịa nwụchiri Kanu n’afọ 2021 na mba Kenya ma bọkwasị ya ebubo 15 nke gụnyere ebubo ịkpa nkata ikposa ọchịchị Naịjirịa. 
 N’ụbọchị 8 nke ọnwa Eprel, 2022 ọkaịkpe kụchapụrụ ikpe asatọ n’ime 15 ahụ mana Kanu si n’aka ndị ọkaiwu ya nke onyeisi ha bụ Mike Ozekhome mere mkpea banyere ebubo ndị a nke akara ya bụ CA/ABJ/CR/625/2022, ma na-arịọ ka akụchapụ ebubo asaa fọrọ dịka ha achịtaghị aja. 
 Dịka ha mechara mkpesa a n’ọnwa Sepụtemba, e bubatara ikpe ahụ gaa taa bụ ụbọchị 13 Ọktoba bụ ụbọchị ụlọịkpe kwupụtara ma nye iwu ka a tọhapụ Nnamdi Kanu n’ihi na usoro nwụchi ya ezịghị ezi ma daa iwu. 
 Ụlọikpe ahụ kwuru na ebubo 15 ndị ahụ ekwupụtaghị ebe, ụbọchị, oge nakwa ụdịrị mmehie a sị Kanu mere tupu a nwụchịe ya n’ụzọ dara iwu ma kọghachịte Naịjirịa. 
 Ha gara n’ihu kwuo na gọọmentị Naịjirịa ekweghị kwupụta ebe a nwụchịrị Nnamdi Kanu agbanyeghị ụdịrị ebubo ndị ha boro ya ma kwuo na mkpọghachịte ya n’ụdịrị ‘ntọrọ’ megidere ikike dịrị ya. 
 Ha kwukwara na etu na usoro e ji nwụchi ma kpọghachite Kanu esoghi n’ihe ụlọikpe ukwu tinyere anya tupu amalite ikpe ya ikpe ebe ahụ nke na-ezịghị ezi dịka ha si kwuo. 
 Ndị ọkaikpe ahụ kwukwara na ụlọikpe ukwu ahụ etinyeghị anya n’okwu na inweta nakwa mgbado ụkwọ n’ikike nnwụchi Kanu gara adị ire naanị n’ala Naịjirịa ma kwuo na nke a mere na ikpe ahụ na-aga n’ihu n’ụlọịkpe ukwu nke Abuja kwesịrị ịkwụsịtugodi. 
 Cheta na Ozekohome kwuru na mkpesa ha gbadoro ụkwụ na akụkụ akara 15 nke iwu banyere nwụchị bụ ‘Extradition Act’ na gọọmentị etiti kwesịrị ikpechapụ Kanu ikpe nke nwere ebubo ise ha nwere n’isi ya tupu ọ gbapụ Naịjirịa. 
Ọkaiwu gọọmentị Naịjirịa bụ David Kaswe kwuru n’ọnwa Sepụtemba na mkpesa ndị ahụ achịtaghị aja. 
 N'ikpe a, ọkaikpe mbụ na nke abụọ kwuru okwu kọwara na nke a pụtara na aga akwụsịgodị ikpe Kanu na-aga n'ihu n'ụlọikpe ukwu nke Abuja bụ ebe gọọmentị etiti Naịjirịa bugara ya bụ ikpe n'ihi usoro nwuchi ya ahụ dara iwu. 
H﻿a kwuru na ikike ụlọikpe ukwu ahụ n'ịkpe ikpe a achịtaghịzị aja ma ncha. 
 N﻿dị ọkaiwu Nnamdi Kanu mere mkpesa n'ụlọịkpe mkpegharị maka ebubo 15 gọọmentị Naịjirịa bokwasiri n'isi ya Mike Ozekhome so na ndị ọkaiwu na-ekpechịtere Kanu. 
Ọ gwara BBC Igbo “Ndị mmadụ na-enwe aṅụrị n’ihi ọgụ Kanu na-alụ abụghị ọgụ nke onwe ya mana ọ bụ nke mmadụ niile ọkachasị ndị ọbụla Naịjirịa na-akpagbu.” Ọ gara n’ihu kwuo “Obi dị m mma maka etu ụlọikpe a siri were ịkwụwa aka ọtọ kpee ikpe a ghara ile ihu onye ọbụla anya”  Ogbonnia kwuru na ọṅụ juru ya obi n’ihi mpụtara ikpe a nwereike ịmetụta ntuliaka nke 2023 n’ụzọ dịka nnwụchi na ndobe Kanu n’ụlọ nga so n’ihe na-eche ndị mmadụ kemgbe banyere ntuliaka 2023. 
 Dịka ozi mpụtara ikpe a na-efesa, akụkọ aṅụrị nakwa ọṅụ na-adapụta ọkachasị n’akụkụ Ọwụwa Anyanwụ Naịjirịa. 
 Onye ntaakụkọ BBC Igbo n’Umuahia gbara ama nke dịka o kwuru na ụda mkpọn’ala Bekee bụ 'Fireworks' na-akpọtụ n’akụkụ Afaraukwu bụ obodo Kanu dị n'Umuahia nakwa n’akụkụ Umuahia ndị ọzọ. 
 N’ogige ụlọikpe mkpegharị nke Abuja ahụ, ọtụtụ ndị nkwado Kanu pụtakwara n’igwe na-enwe anụrị ma na-agụ egwu ọnụ maka etu ya bụ ikpe siri gaa agbanyeghị na ekpechara ya bụ ikpe nke malitere n’elekere atọ nke ehihe n’ebe ime mgbede. 
 Mike Ozekhome so na ndị ọkaiwu na-ekpechịtere Kanu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
M﻿ike Ozekhome, onyeisi ndị ọkaiwu Nnamdị Kanu ka ọ na-agwa ndị ntaakụkọ ihe mere n'ụlọikpe  Ọkaikpe nọ n’isi ikpe nke taa bụ Jummai Hanati kwuru na ọ ga ezigara ndị ọkaiwu ikpe a metụtara ozi pụtara mkpebi ya n’ikpe nke taa. 
 E﻿ yigharịrị ikpe ahụ nke malitere n'ebe elekere 10 nke ụtụtụ ma bie n'otu awa n'ọkara. 
 Mike Ozekhome bụ ọkaiwu Nnamdi Kanu rịọrọ ka a tọhapụ ya o nweeike si n’ụlọ na-abịa ma kwuo na ahụike ya dara ada. 
Ọ rịọkwara ka a kụchapụ ebubo ọhụrụ ndị nọ n’isi Kanu ma weghachite ndị nke ochie nọ n’isi ya n’afọ 2015 dịka o kwuru na ebubo ọhụrụ ndị a esoghị usoro iwu Naịjirịa nke gụnyere etu e siri wụchịe ya na Kenya mana ndị ọkaiwu na-anọchịteanya gọọmentị Naịjirịa bụ David Kaswe sara mkpesa ndị a ma kwuo na ya bụ mkpesa achịtaghị aja. 
 Ọ gara n'ihu rịọ ka ha kpechapụ ikpe ha dị n’ụlọikpe ukwu nke Abuja. 
Nke mere ọkaikpe a jiri bugharịa ikpe a. 
Nnamdi Kanu court case: Lee ihe ekpebiri n'ụlọikpe maka ikpe Nnamdi Kanu n'Abuja taa Ndị ọkaiwu Nnamdi na-eme mkpesa ka a tọhapụ ya ka o siri n’ụlọ na-abịa ikpe ya. 
 Nke a bụ mkpesa ha mebụrụla n’oge gara aga nke a nabatabeghị. 
 Mkpesa ọkaịwu Ozekhome kọwara na ọ bụ ọsọ ndụ ya ka ọ na-agba mgbe a nwụchiri ya. 
 O mekwara mkpesa ka e tinyeghachịe ebubo ise e dobere n’isi Kanu mgbe a wụchịrị ya n’oge gara (2015) tupu a nwụchịe ya ọzọ n’afọ 2021 ma kụchapụ ebubo asaa nọ n’isi ya ugbua dịka o kwuru na a tọrọ Kanu n’ụzọ na-ezịghị ezi nke o kwuru na gọọmentị Kenya amaghị maka ya. 
 Ụ﻿lọikpe mkpegharị nke Abuja Ikpe Nnamdi Kanu amalitela ugbua agbanyeghị na ọ bịabeghị ụlọikpe. 
Ndị ọkaiwu ya abụọ bụ Aloy Ejiofor na Mike Ozekhome awụchịela. 
 Ọtụtụ ndị mmadụ apụtaghị wụjuo ụlọikpe mkpegharị a dịka ha sị eme n’oge ikpe nke ụlọikpe ukwu Abuja. 
 Ọkaikpe nọ n’isi ikpe a akụchapụla mkepsa na-arịọ ka e kpee ikpe Nnamdi Kanu ngwa ngwa. 
F﻿oto a abụghị n'ikpe nke taa ka e sere ya T﻿aa bụ Tuzde, ụbọchị iri na atọ nke ọnwa Sepụtemba afọ 2022 ka ụlọikpe mkpesa bụ 'Court of Appeal' ga-anụ ikpe dị n'etiti Mazi Nnamdi Kanu na gọọmentị Naịjirịa. 
I﻿kpe nke taa bụ iji mara ma ụlọikpe ahụ a ga-akụchapụ ebubo asaa fọdụrụ n'ime ebubo iri na ise nke gọọmentị na-ebo Maazị Kanu. 
C﻿heta na ikpe a kwesịburu ịdị n'abalị iri na otu nke ọnwa ọkutoba mana ụlọikpe mkpesa butekwuru ihu, dịka ọkaiwu Nnamdi Kanu bụ Ifeanyi Ejiofor si kwuo. 
 E﻿bubo ndị a gụnyere: N﻿namdi Kanu na ndị ọkaiwu ya bụ Ifeanyi Ejiofor na Mike Ozekhome (SAN) Ndị ọkaiwu Nnamdi Kanu bụ Mike Ozekhome (SAN) na Ifeanyi Ejiofor gwara ọkaikpe Binta Nyako na aka Kanu dị ọcha, ma rịọ ya ka ọ kụchapụ ebubo niile a. 
M﻿ana ọkaikpe Nyako kụchapụrụ naanị asatọ n'ime ebubo iri na ise ahụ, ma hapụ asaa ka Mazi Kanu zara ọnụ ya maka ha. 
Ebubo ndị ọkaikpe Nyako kụchapụrụ bụ ebubo nke isii, asaa, asatọ, itoolu, iri, iri na otu, iri na abụọ, na iri na anọ. 
N﻿ke a ejughi ndị ọkaiwu Kanu afọ nke mere ka ha gbaa akwụkwọ mkpesa n'ụlọikpe mkpesa, iji rịọ ka a kụchapụ ebubo niile ahụ kpamkpam maka na "ha achịtaghị aja. 
Ọ﻿ bụ ikpe a ka a na-ekpe taa n'ụlọikpe 'Court of Appeal' dị n'Abuja. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nnamdi Kanu na ndị ọkaiwu ya Ụlọikpe Ukwu nke Etiti dị n'Abuja eyigharịala ikpe a na-ekpe Nnamdi Kanu bụ onye ndu otu Indigenous People of Biafra (Ipob) ọzọ. 
A na-ekpe Kanu ike maka ebubo metụtara iyi ndụ egwụ na ịkpa nkata megide gọọmentị Etiti. 
Ọkaikpe na ekpe ikpe ahụ bụ Jọstis Binta nyako nọbụ n'abalị 18 nke ọnwa Mee bụ ụbọchị e kpere ikpe ahụ yigharịa ikpe ahụ n'ụbọchị 26 nke ọnwa Mee. 
Mana ozi pụtara n'ehihie a na-ekwu ya e yigharịala ya ọzọ n'ihi na ọkaikpe Binta Nyako agaghị enweli ike ịbịa" maka na ọ dị ihe a kpọrọ 'indisposed' na Bekee. 
Ọkaiwu Kanu bụ Mike Ozekhome gwa BBC Igbo n'ekwentị na e yigharịrị ya gawa n'ụbọchị abalị 28 nke ọnwa Juun, afọ 2022. 
"Ọ bụ Eziokwu. 
E yigharịala ya. 
Eyigharịrị ya gaa abalị 28 nke ọnwa Juun, afọ 2022." E kwesịburu ikpebi ma a ga-atọhapụ Nnamdi Kanu nwa mgbe nta nke Bekee kpọrọ 'bail' n'ụbọchị 26 nke ọnwa Mee mana ugbua okwu ahụ agaghị enwe isi rue ọnwa Juun bụ mgbe e bugara ya. 
 Nke a na-abịa dịka ọkaiwu Nnamdi Kanu bụ  Mike Ozekhome n'ịrịọ ka ụlọikpe dobe n'ụsọ, akwụkwọ nke Gọọmenti Etiti gbara n'afọ 2019 ka a kpụchapụ ikike isi n'ụlọ abịa e nyeburu Kanu. 
 Ozekhome gwara ụlọikpe na Kanu agbaghị ọsọ ịbịa ụlọikpe kama ọsọ ndụ ya dịka a wakporo ụlọ ya.Mana ọkaiwu na-ekpe ahụ bụ , David Kaswe jụrụ okwu  Ozekhome sị na ihe ndị ọzọ emeela mere na  na agaghị akwụkwa na nke ahụ.Ka Ọkaikpe ji ikpe ahụ bụ Jọstis Binta Nyako gechara ihe ọkaiwu abụọ ahụ kwuru, o higharịrị ikpe ahụ gaa Mee 26 bụ mgbe ọ ga-ebi okwu na ya. 
Ụlọikpe Ukwu dị n'Abuja akụpụla ebubo isii ọhụrụ nke Gọọmenti Etiti wetara iji tichie asaa ha boburu onye ndu otu Ipob bụ Nnamdi Kanu taa. 
A na-ekpe Nnamdi Kanu ikpe maka ebubo iyi ndụ egwu na ịkpa nkata ikwatu Gọọmenti Naijiria. 
Taa dịka ikpe ahụ malitere, Gọọmenti Etiti megharịrị ebubo asaa fọburu a na-ebo Kanu ma tinye isii ọhụrụ. 
Mana Ọkaiwu Nnamdi Kanu bụ Mike Ozekhome kesara ọkaikpe na-ekpe ikpe ahụ bụ Jọstis Binta Nyako sị na gọọmenti na-achọ ụzọ iji gbatia ikpe ahụ site na ịgbanwegharị ebubo ha na-ebo Kanu.Ozekhome gwara Ọkaikpe na nke a bụ nke asaa Gọọmenti Etiti na-agbanwe ebubo ha na-ebi Kanu. 
Ejimakor, onye nọ n'ụlọikpe maka ya bụ ikpe taa, gwara BBC na n'ezie Gọọmenti gbanwere ebubo ha na-ebo ya site n' ịkụpụ otu n'ime asaa ha na-ebo ya, na-etinyeghị Ejiofor na Opara. 
Ọkaiwu Ejimakor sịrị,  "Ee, Gọọmenti Etiti agbanyela ebubo ha na-ebo Nnamdi Kanu site na-ebubo asaa banye ebubo isii, ya bụ ,ha kpụpụrụ otu. 
Mana ha agbakwunyeghị onye ọbụla ọzọ" A  na-ekpe Nnamdi Kanu ikpe maka ebubo iyi ndụ egwu na ịkpa nkata ikwatu Gọọmenti Naijiria. 
Ụlọikpe ekweghị inye Nnamdi Kanu 'bail' Nnamdi Kanu na ndị ọkaiwu ya taa n'Ụlọikpe na Abuja Akụkọ sitere n'ụlọikpe elu nke dị n'Abuja na-ekwu na ọkaikpe enyeghị Nnamdi Kanu ohere ịkwụ ụgwọ ma pụọ nwa mgbe nta nke bụ 'Bail' n'okwu bekee. 
Ikpe maka bail a so n' otu isi sekpụ ntị mere e ji ekpe ya ikpe taa. 
N'ịrịọ ka e nye Kanu ohere isi n'ụlọ na-abịa ikpe ya, Ọkaiwu Mike Ozekhome bụ onye du ndị ọkaiwu ndị ọzọ na-ekpechitere Kanu kwuru na Kanu na-arịa ahụ site "ajọ ọgwụ a gbara ya" nke mere ka ọnọdụ ahụike ya ka njọ. 
Ozekhome kwuru na ọgwụ ahụ a gbara ya mere ya ka ọ ghara ịna anyụli nsị , na obi otiti. 
Ọ kọwakwara na ọka ntaramahụhụ e mere Kanu abalị asatọ na Kenya tupu a kpụlata ya mekwara ka ọnọdụ ahụike ya kawanye njọ. 
Ọ bụ dịka ọkaiwu Nnamdi Kanu gbara akwụkwọ sị, "tupu e kpebie ikpe n'isi onye ọbụla , onye ahụ nwere ohere ịgagharị etu o siri chọọ". 
Kama ọkaiwu Binta Nyako kpụrụ ya bụ akwụkwọ were sị, "akwụkwọ okwu Bail ya erughị eru kama ohere dị igbagharịkwa akwụkwọ a ọzọ". 
Akụkọ na-ekwu na Nnamdi Kanu awụchiela n'Ụọikpe Ukwu dị n'Abuja ugbua. 
Gọọmentị etiti kpụpụru Nnamdi Kanu ikpe maka ebuobo metụtara iyi ndụ egwu na ịkpa nkata ịchụpụ gọọmentị. 
Akụkọ na-ekwu na gọọmentị etiti Naijirịa agbanweela ebubo isii a na-ebo Nnamdi Kanu maka ịgba gọọmentị Naijirịa mgba okpuru ma gụnye ọkaiwu ya Ifeanyi Ejiofor na Mxwell Opara dịka ndị soro ya mee ihe eji ebo ya ebubo. 
Mana Ọkaiwu Ejimakor kwuru sị, "Ee, Gọọmenti etiti agbanyela ebubo ha na-ebo Nnamdi Kanu site na-ebubo asaa banye ebubo isii, ya bụ ha kpụpụrụ otu. 
Mana ha agagụnyeghị onye ọbụla ọzọ." Ndị uweojii nọ na mpaghara ebe a na-ekpe ikpe Nnamdi Kanu ejirila egbe na ikuku ose nke bụ Teargas na bekee were chụsaa ndị biara ịkwado Nnamdi Kanu. 
Nke a mere na ha anọghịzị nsọ ogige ụlọikpe ebe ya bụ ikpe na-aga n'ihu. 
Dịka a na-atụ anya ka ikpe Nnamdi Kanu bido taa, ọtụtụ ndị si mpaghara di iche iche awuchiela maka ya bụ ikpe. 
Onye ntaakụkọ BBC nọ ebe ahụ na-ekwu na ndị ji ụgbọala Bọsụ echere bụ ndị otu Ipob biara n'ogige ụlọikpe ahụ kama ndị ọrụ nchekwa ekweghị ha banye. 
Ha laghachiri azụ ma were ụkwụ biawa nsọ ebe ahụ. 
Ọtụtụ ndị nọ ebe ahụ ugbua yi uwe njririmara ndị Igbo nke si n'ọwụwa anyanwụ Naijirịa. 
N'otu aka ahụ, ndị uweojii na ndị ọrụ nchekwa ndị ọzọ nọ n'uju ha na mpaghara ogige ụloikpe iji hụ na ihe niile gara nke ọma. 
Dịka nchekwa ọzọ awuchiela ebe ahụ ugbua were bulie ọnụ ọgụgụ ndị nchekwa nọ ebe ahụ. 
Nnamdi Kanu na ndị ọkaiwu ya Ikpe Mazi Nnamdi Kanu, onyeisi otu  na-agba mbọ maka nnwereonwe Biafra a kpọrọ, 'Indigenous People of Biafra' (IPOB) ga-amalite ọzọ taa bụ ụbọchị 18 nke ọnwa Mee n'Abuja. 
A na-ekpe Mazi Kanu ikpe n'ebubo iyi ndụ egwu nakwa ịkpa nkata ịkwatụ ọchịchị Naịjirịa, bụ nke Gọọmentị Etiti boro ya. 
Ịtọhapụ Mazi Kanu: N'ụbọchị ikpeazụ e kpere ikpe a, ndị ọkaiwu Nnamdi Kanu bụ Mike Ozekhome na Ifeanyi Ejiofor tinyere akwụkwọ ka a tọhapụ Kanu. 
Cheta na ndị ọkaiwu Kanu gwara ụlọikpe ka ha kụchapụ ebubo niile e boro ya maka na ha achịtaghị aja. 
Ha gwakwara ụlọikpe ka a tọhapụ Mazi Kanu ka o si n'ụlọ na-abịa ụlọikpe. 
Ọkaikpe Binta Nyako kwuru na ọ bụ n'ụbochị ikpe ọzọ ka ọ ga-eleba arịrịọ a anya. 
N'ụbọchị ikpeazụ e kpere ikpe Nnamdi Kanu, bụ abalị asatọ nke ọnwa Eprelụ, ndị ọkaiwu ya gwara ndị nkwado ya na ha nwere nchekwube siri ike na Kanu ga-eso ha ala ụlọ n'ụbọchị ikpe ọzọ. 
Ọ bụrụ na Ọkaikpe Binta Nyako atọhapụghị Kanu, mara na o nwereike ịgwa gọọmentị Naịjirịa ka ha kpọọ ndị akaebe ha megide Kanu. 
Nke a pụtara na ya bụ ikpe amalitela n'uju. 
Ọ bụrụ na ọkaikpe Binta Nyako nye ohere ka gọọmentị Naịjirịa kpọọ ndị akaebe taa, e nwereike ikpuchi ha ihu. 
Nke a bụ iji chekwaa ndụ ndị ahụ na-agba akaebe, dịka usoro e ji ekpe ikpe metụtara ebubo iyi ndụ egwu siri kwuo. 
Ndị ọkaiwu ya kwuru na ọ bụ ndị DSS jụrụ ikwe ka Kanu gbanwee uwe ya. 
Mana n'ụbọchị Fraịde, abalị iri na atọ nke ọnwa Mee, gọvanọ Anambra steeti bụ Chukwuma Soludo gara leta Kanu na mkpọrọ. 
N'onyonyo ha abụọ sere, ọ bụghị akwa ahụ Kanu na-eyibu ka o yi, nke pụtara na ọ gbanweela uwe. 
Ọtụtụ nwere olileanya na Kanu ga-eyi uwe ọhụrụ bịa ụlọikpe taa. 
Ihe mere n'ụbọchị ikpe gara aga: A kụchapụrụ ọtụtụ ebubo e boro Kanu Ọkaikpe Binta Nyako kụchapụrụ ebubo asatọ gọọmentị Naịjirịa boro Kanu ma kwuo na ebubo ndị ahụ achịtaghị aja. 
Cheta na ọ bụ ebubo iri na ise ka gọọmentị etiti boburu Kanu, mana ugbua ha dịzị naanị ebubo asaa. 
DSS ekweghị ka Nnamdi Kanu gbanwee uwe N'ụbọchị Eprel 8, Emmanuel Kanu bụ nwanne Nnamdi Kanu gwara BBC Igbo na ha chịgaara ya uwe ọzọ na-abụghị 'Isi Agu' mana ndị DSS ekwekwaghị ka o yie ya. 
Cheta na ndị DSS kwuru na ha agaghị ekwe ka Mazi Kanu yie uwe 'Isi Agụ' n'ihi na iwu ha megidere ya. 
Mana o doghị anya ihe mere ha jị jụkwa uwe ọhụrụ nke a chịtaara Kanu na-abụghị 'Isi Agụ'. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọ bụ na Kenya ka a nwụchiri Mazi Kanu dịka ndị ọkaiwu ya na ndị nkwado ya na-ekwu na ọ bụ ntọrọ ka gọọmentị Naịjirịa tọọrọ nwa amadị a. 
Kamgbe e jichichara Kanu, gọọmentị akpọpụla ya ụlọikpe ebe ha boro ya ọtụtụ ebubo, nke gụnyere iyi ndụ egwu nakwa ịkpa nkata ịkwatụ gọọmentị. 
Mazi Kanu ekwuola na aka ya dị ọcha. 
Cheta na tupu a nwụchie Mazi Kanu, o hibere otu nchekwa nke ọ kpọrọ 'Eastern Security Network', bụ ndị ọ sị na ha ga na-echekwa mpaghara Ọwụwa Anyanwụ n'aka ndị ọchịehi na ndị na-eyi ndụ egwu. 
Mana ndị ọrụ nchekwa Naịjirịa na-ebo ebubo na ọ bụ ndị otu ESN a bụ ndị na-eyizi ndị mmadụ egwu ugbua na mpaghara ala Igbo niile. 
Ọtụtụ obodo n'ala Igbo dịzị ka ebe a gbara ọsọ agha ugbua, maka mkpamkpa ndị ekperima a na-akpọ 'uknown gunmen' na-akpa. 
Ndị ekperima egbuola ọtụtụ mmadụ ma mebie ọtụtụ ụlọ gọọmentị nakwa nke ndị uweojii. 
Ndị ọrụ nchekwa na-ebo ndị IPOB na ESn ebubo maka ihe ọjọọ ndị a, mana ugboro ugboro ka ndị otu a gọọrọ ọnụ ha ma kwuo na aka ha adịghị na ya. 
Ebe niile na-atọgbọ chakoo na mpaghara Ọwụwa Anyanwụ kwa Mọnde ọbụla Iji gosi iwe ha maka nnwụchi a nwụchiri onyeisi ha, ndị otu IPOB kwuru na a ga na-enwe ọnọdụ onye apụla ezi kwa Mọnde ọbụla, na mpagha Ọwụwa Anyanwụ niile. 
Ya bụ ihe ka na-emerịrị ruo taa, n'agbanyeghị na ndị isi Ipob mechara kwuo na ha ewepụla iwu ahụ. 
Kama ndị IPOB kwuru na ụbọchị ọbụla Mazi Kanu ga-aga ụlọikpe ga-abụrịrị ụbọchị 'sit-at-home'. 
Mana ndị ekperima ka na-eyi ndị mmadụ egwu kwa Mọnde ọbụla ma onye ọbụla kachie ntị pụta ezi. 
Mọnde ugbua bụzị nnukwu ụbọchị ezumike n'ọwụwa Anyanwụ Naịjirịa, karịarị ma ụbọchị Sọnde. 
N'afọ gara aga, gọọmentị Anambra steeti mechara tie iwu na ụmụakwụkwọ ga na-agazi akwụkwọ n'ụbọchị Satọde, n'ihi na ndị Ipob ewerela ụbọchị Mọnde. 
Ọkaiwu Mike Ozekhome na Ifeanyi Ejiofor so na ndị ọkaiwu na-anọchite Mazi Kanu n'ụlọikpe Cheta na gọọmentị Naịjirịa nwụchiri Kanu nke mbụ n'afọ 2015 ma kpụpụ ya ụlọikpe. 
Mana na 2017, Kanu si na Naịjirịa gbaa ọsọ ndụ, dịka o kwuru na ndị agha wakporo ụlọ ya n'Afara Ukwu dị n'Umuahia iji gbuo ya. 
Ya mere, oge e jidere ya ọzọ na Kenya na 2021, ikpe ya malitekwara ebe ọ kwụsịrị. 
Ọkaikpe Binta Nyako nke ụlọikpe ukwu dị n'Abuja ka nọkwa n'isi ya bụ ikpe. 
Ka ọ dị ugbua, Mazi Kanu agaala ikpe ihe ruru ugboro ise kamgbe a nwụchigharịrị ya. 
Ọtụtụ ndị apụtala ugbua na-ekwu okwu nke mere na ndị nkwado Kanu amakwaghị ndị ha ga-esonyere. 
Otu onye a kpọrọ Simon Ekpa enweela ndị nsonso buru ibu, dịka ọ na-akatọ ndị isi IPOB. 
N'aka nke ọzọ, nwa amadị aha ya bụ Chinasa Nworu, bụ onye ji ọkwa 'Director of State' na Ipob na-nwekwara ndị nkwado nke ya dịka onyeisi. 
Ọkaiwu Kanu bụ Ifeanyi Ejiofor na-ejikwa aha Kanu ezi ndị nkwado ya ozi. 
Nke a mere ọtụtụ ji ekwu na Ipob ekeriela. 
Dịka e ji Kanu n'ụlọ mkpọrọ nke ndị uweojii nzuzo Naịjirịa, a kpọrọ DSS n'ịchafụ, ndị ọkaiwu ya ekwuola ugboro ugboro na ndị DSS na-emekpa ya ahụ. 
Ụzọ dị icheiche e si emekpa Kanu ahụ, dịka ndị ọkaiwu ya si kwuo gụnyere: Ebe foto si, Govt Ndị okenye Igbo agaala rịọ Buhari ka ọ tọhapụ Kanu, mana o kweghị Otu dị icheiche a kpọọla oku ma rịọkwaa arịrịọ ka onyeisiala Muhammadu Buhari biko tọhapụ Mazi Kanu, mana o nwebeghị isi. 
Nke a gụnyere otu ndị okenye Ohaneze ndị Igbo, nke onye ndu ha bụ Ichie Mbazulike Amaechi. 
Ichie Amaechi arịọla Buhari ugboro abụọ ka ọ tọhapụ Kanu; nke mbụ bụ n'obi gọọmentị dị n'Abuja, nke abụọ bụ oge Buhari gara njem nleta n'Ebonyi steeti. 
Mana ya bụ okwu enwebeghị isi. 
Ndị gọvanọ ọwụwa anyanwụ, ndị isi ụka, ndị ọka iwu na ọtụtụ ndị ọsọ etinyekwala ọnụ na-arịọ ka a tọhapụ Kanu, mana onyeisiala kwuru na ya bụ okwu apụọla ya n'aka. 
Gọvanọ Chukwuma Soludo nke Anambra Steeti, ejirikwala ụkwụ ya gaa n'ụlọọrụ ndị DSS ga leta Mazi Kanu na mkpọrọ iji gosi mbọ a na-agba maka ntọhapụ ya. 
Ka ọ dị ugbua, ikpe Kanu ka dị n'ụlọikpe. 
Ụbọchị ikpe ọzọ bụ echi bụ Tuzde, abalị iri abụọ na asatọ nke ọnwa Jun. 
Ndị ọkaiwu ya ka na-arịọ ọkaikpe Binta Nyako ka ọ tọhapụ Kanu ka o si n'ụlọ na-abịa ikpe. 
Mana ndị ọkaiwu nke gọọmentị etiti ekweghị, kama ha chọrọ ka ọ ka nọrọ n'ụlọ mkpọrọ ndị DSS. 
N'ụbọchị ikpe gara aga, ọkaikpe Nyako jụrụ ịtọhapụ Kanu. 
O kwuru na Kanu ga-akọwara ụlọikpe ihe mere o ji gbaa ọsọ oge a tọhapụburu ya n'afọ 2017. 
Mana cheta na otu ụlọikpe dị n'Umuahia Abia steeti, kpebiri na ọ bụ ọsọ ndị ka Kanu gbara, maka na ndị agha chọrọ igbu ya; ọ bụghị ọsọ ikpe ka ọ gbara. 
Dịka ikpe na-aga n'ihu, ndị okenye Igbo na-ekwukwa na ha ka na-aga ije, ịrọ gọọmentị ka e nwee mkperịtaụka, nke bekee na-akpọ 'political situation' gbasara okwu Mazi Kanu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị bi n'Owere na-enwe aṅụrị N'Owere, Imo Steeti, onye ntaakụkọ BBC Igbo gwara anyị ka ndị mmadụ na-ekiri ihe onyonyo ebe akpụtara Maazị Kanu n'ụlọikpe taa tipụrụ n'ọṅụ, ma gbapụ egwu aṅụrị. 
Ụfọdụ ha nọ n'agbataobi ha na-atụ onwe ha mmanya sị na ha hụrụ site n'ihe onyonyo nakwa foto ha hụrụ na ahụ siri Nnamdi Kanu ike. 
Ndị bi n'Owere nọ n'ụlọ na-atụ onwe ha mmanya ji gosi ọnụ na Nnamdi Kanu pụtara n'ụlọikpe n'ahụike A kpụtara Kanu n'ụlọikpe ukwu dị n'Abuja na Tọzde ụbọchị 21 nke ọnwa Ọktoba afọ 2021 maka ebubo asaa gọọmentị etiti boro ya. 
Ebubo ndị ahụ gụnyere ịkpa nkata iwepụ Ọwụwa Anyanwụ, mpaghara 'South South', Benue na Kogi steeti na Naijiria, ịkparị onyeisiala Muhammadu Buhari, iyi ndụ egwu na ịkpọ oku ka a chụwa ndị ọrụ nchekwa na ndị ezinaụlọ ha. 
BBC Igbo nọ n'ụlọikpe 'Federal High Court nke Abuja bụ ụlọikpe ukwu Naịjirịa ebe a ga-ekpe ikpe Nnamdi Kanu bụ onye ndụ ndị otu Indigenous People of Biafra (Ipob). 
Ndị ọrụ nchekwa pụtara n'igwe n'ezi oge na-enyocha ụgbọala nakwa ndị na-agafee n'ogige ụlọikpe ahụ. 
Ha nyochakwara ndị ntaakụkọ ịma ndị kwesiri ibanye ụlọikpe na ndị ekwesighi. 
Ọtụtụ ndị ọkaiwụ dị iche iche gbakọtara, anya niile na-ele ịhụ ma Gọọmentị Naijiria a ga-akpọpụta Nnamdi Kanu n'ụlọikpe dịka e ji ya  ụlọ nga pụrụiche nke ndị DSS kemgbe ọnwa Jụụn afọ a. 
Umuahia, Abia Steetị N'Umuahia bụ isi obodo Abia Steeti bụrụkwa akụkọ ebe ndị Nnamdi Kanu si, ndị mmadụ nọ n'ime ụlọ ha taa dịka enwebeghi, ụlọ akwụkwọ, ụlọ ahịa, ụgbọ ala na-ebughari ndị mmadụ, maọbụ ụlọ akụ ọbụla. 
 Ka o si aga ndị mmadụ anaghi a ga mkpa ha taa. 
 Aba adịghị ka Aba Iro tọgbọọ chakoo n'Aba Ndị Aba agaghị ọrụ, ahịa maọbụ ọdọahịa ha dịka ha sonyere na 'nọrọn'ụlọ' maka ikpe Nnamdi Kanu taa n'Abuja.Onye ntaakụkọ anyi gagharịị ịhụ ka ihe siri gaa n'Aba kwuru na nkwonwo e ji mara Aba adị ya taa dịka ebe nile tọgbọrọ chakoo. 
A kpọchikwara ọnụama Ahịa Ariariana na nnukwu ahịa ndị ọzọ.A hụrụ ndị ọrụ nchekwa na mpaghara dị iche iche n' Aba, ikekwa, iji hụ n'ọdachi adapụtaghị. 
Michael Okpara Roundabout, Umuahia Iji hụ na ọgbaghara adapụtaghị, nndị ọrụ nchekwa wujuru ebe n'ike n'ụmụahịa.Onye ntakụkọ anyyị hụụ ụgbọala ndị ọrụ nchekwa dị iri nke ndị uweojii , ndị agha na ndị 'Civil Defence' juru n'okporoụzọ Aba Road n'Ụmụahịa n'ehihie. 
Ụgbọala ndị a nọ na-akwọgharị n'okporoụzọ a ma ama n'Ụmụahịa. 
 N' Imo Steetị Ebe niile tọgbọ chakoo n'obodo atọ kachasị n' Imo steeti; Owerri, Orlu na Okigwe ụbọchị Tọzde maka ikpe Nnamdi Kanu.N'Owere, isiobodo Imo steeti, ụlọakụ, ụlọakwụkwọ, ahịa, ọdọahịa na ọdọ mechiri emechi. 
 Ka ụzọ MCC Owerri dị ugbu a Ndị mmadụ apụtaghị ezi; enweghi ụgbọ ala na-agaghari, ahịa, dị ịche ịche, ụlọ akwụkwọ, ụlọ akụ na-ebe ndị ọzọ emepeghi ịgọsị na ndị mmadụ na erụbere iwu ịnọ n'ụlọ a isi. 
Regina Caeli Junction Axis (Enugu - Onitsha Expressway) N'Anambara Steetị  N'akụkụ Anambara Steetị dị iche iche BBC Igbo hụrụ ka ndị mmadụ si kwanyere iwu 'onye-nọrọ-n'ụlọ' ugwu, dịka ndị mmadụ apụtaghi ezi chaa cha. 
 Ahịa, ụlọakụ, ọdọahịa na ụlọakwụkwọ emepeghị. 
Awka, Anambra Steetị Ọka, Anambara N'Ebonyi Steetị  Ebonyi Steetị Ndị bi na Ebonyi Steetị nọ n'ụlọ taa, naanị ụgbọ ala na ọgba tom tom ole m ole ka BBC Igbo hụrụ n'okporo ụzọ taa. 
Ọtụtụ ebe emepeghi, nke gụnyere ahia, dịka ahia Margret Umahi International, Ricemill na ebe ndị ọzọ. 
Ụlọakwụkwọ, ulọakụ na amaegwuregwu dị ịche ịche emepeghi cha cha. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ebe niile tọgbọrọ chakoo ọzọ na mpaghara Ọwụwa Anyanwu taa maka atụmatụ 'sit at home' nke ndị Indigenous People of Biafra (Ipob) hibere. 
Atụmatụ nọrọ n'ụlọ ahụ bụ maka ikpe onye ndu ha Nnamdi Kanu nke gọọmentị etiti nwụchiri ma na-ekpe ikpe maka ebubo iyi ndụ egwu. 
Ọtụtụ ndị mmadụ gwara BBC na ha apụtaghị ezi chacha maka egwu ihe nwereike ime ha ma ha pụta ezi. 
Nke a bụ maka na ndị na-amanye ịnọrọ n'ụlọ egbuola ọtụtụ ndị mmadụ na mbụ ma gbakwa ngwaahịa ndị mmadụ ọkụ iji manye iwu ịnọrọ n'ụlọ. 
Agbanyeghi na ndị isi otu Ipob bụ ndị na-achọ nnwereonwe Biafra ekwuola na ha anaghị amanyezi ịnọ n'ụlọ ha kpọburu ma gọọkwa na ha agaghị akpọkwa ọzọ, ndị mmadụ ka na-erube isi ịnọ n'ụlọ. 
Nke izu a bụ nke ha sị aga-eji ụbọchị atọ wee manye site Monde 17 Jenụwarị ruo Wenezde 19 Jenụwarị, 2022. 
Ndị otu Indigenous People of Biafra (Ipob) hibere ịnọrọ n'ụlọ maka ụbọchị ọbụla aga-ekpe ikpe Nnamdi Kanu n'Abuja. 
Ndị ntaakụkọ BBC gagharịrị mpaghara dị iche iche n'Ọwụwa Anyanwụ, wee hụ na ọtụtụ ụlọahịa, ọdọmmanụ ụgbọala, ụlọakwụkwọ, ụlọakụ na ebe ndị ọzọ emepeghi. 
Ụfọdụ ndị a gbara ajụjụ ọnụ n'Abịa steeti kwuru sị na e mechiri ụlọakwụkwọ n'ihi ya bụ 'sit at home', ndị ọzọ kwuru na ha agaghịdị ekwe ụmụ ha pụọ n'ụlọ taa. 
N'Anambra steeti Ndị njem ji ụkwụ na-aga n'ihi na ọtụtụ ụgbọala anọghị n'ụzọ, n'Aroma Junction Ụlọahịa emepeghị n'Awka Ọdọmmanụ ụgbọala emepeghị n'Awka Ụzọ Unizik Temporary Site Junction tọgbọ chakoo N'Abịa steeti, A gbachiri ọdọụgbọala Umumass dị n'ụzọ Umuwaya, n'Umuahia Ụzọ City Center tọgbọ chakoo Market Road dị n'Umuahia tọgbọ chakoo dịka ọdọmmanụ ụgbọala kpọchiri akpọchi N'Imo steeti, Ụlọahịa mechichara emechi n'Owerri Ọdọmmanụ ụgbọala mechiri emechi n'Owerri Wetheral Road dị n'Owerri tọgbọkwa chakoo N'Ebonyi, Ụmụakwụkwọ mahadum Ebonyi steeti abịaghị akwụkwọ Ụzọ tọgbọ chakoo n'Ebonyi N'Enugwu steeti Ụzọ Otigba Junction tọgbọ chakoo Gịnị butere 'sit at home' ndị Ipob hibere? Ndị otu Ipob malitere ịnọ n'ụlọ ha kpọrọ 'sit at home' mgbe gọọmentị etiti Naịjiria nwụchiri Kanu bụ onyendu ha, n'afọ 2021. 
Ha tinyere ya bụ ịnọ n'ụlọ na mpaghara Ọwụwa Anyanwụ Naịjiria iji gosi nkwado ha maka ikpe Kanu. 
N'afọ 2021, ha tinyere ya bụ ịnọ n'ụlọ kwa Mọnde ọbụla, mana ha mechara na-eme ya mgbe ọbụla Kanu kwesịrị ịpụta n'ụlọikpe. 
Cheta na gọọmetị Naịjirịa nwụchiri Nnamdi Kanu bụ onye ndụ otu Ipob na na mba Kenya n'afọ 2021 ebe ọ gbara ọsọ n'afọ 2017 mgbe ndị agha Naịjirịa wakporo ụlọ ya n'Afaraukwu Abia steeti. 
Kamgbe e si mba Kenya kpọlata ya Naịjirịa, a na-ekpe ya ikpe maka ebubo iyi ndụ egwu nke gọọmentị Naịjirịa na-ebo ya. 
'Ipob bikonu ka anyị were ụkwụ chọwa ihe anyị dabara na mmiri' - MbazulikeAmaechi Mbazuluike Amaechi bụ otu onye na ndị so Zik zọta nwereonwe Naijiria ma bụrụkwa mịnịsta njem ụgbọelu mbụ na Naịjirịa kwuru na atụmatụ 'sit at home' na-emebi akụnaụba ala Igbo. 
Ka ọ na-akatọ ya bụ atụmatụ, o kwuru na o nwere ike imebi mkparịtaụka na-aga n'ihu maka ntọghapụ onye ndu Indigenous People of Biafra bụ Nnamdi Kanu. 
Ọ gwara BBC Igbo na ọ kpokuola ọkaiwu Nnamdi Kanu bụ Ifeanyi Ejiofor ma kọwara ya mwute ya gbasara etu ụfọdụ ndị kpọrọ onwe ha ndị Ipob si akpa mkpamkpa n'ala Igbo. 
Ọ gara n'ihu rịọ ndị otu Ipob arịrịọ ka ha kwụsị okwu maọbụ agwa ọbụla ga-eme ka ntọghapụ Nnamdi kanu raa ahụ. 
N'okwu ya, "ọ bụrụ na ha ewelataghị aka, a ga m akwụsị mbọ m na-agba." "Makana ọ baghị uru na m na-etinye ndụ m na nsogbu, ọ ka mma na m nọ na-akara onwe m nka." Ọ bụ mịnịsta njem Ugbọelu mbụ Naijiria n'afọ 1962 ruo 1966. 
Ọ  bụ onye 'Zikist'- ndị soro Nnamdi Azikiwe were lụọ ọgụ nnwereonwe Naijiria. 
Ọ na-akatọkarị etu e si emegbu ndị Igbo ma na-enye ndụmọdụ ihe ndị a ga-eme iji nweta ogbugbo mmegbu a. 
Mbazulike Amaechi: Jim Nwobodo rere ndị Igbo ọtụtụ ugboro Etu 'sit at home siri gaa n'abalị 17 ọnwa Jenụwarị? Ndị bi a mpaghara ọwawa Anyanwụ nọkwara n'ụlọ ụbọchị Mọnde abalị 17 ọnwa Jenụwara maka ikpe Nnamdi Kanu ga-ewe abalị abụọ n'izu a. 
Ọtụtụ ndị mmadụ nọbụ na mgbagwoju anya ma a g-anọ n'ụlọ ka a gaghị anọ n'ụlọ. 
N'abalị 17 ọnwa Jenuwarị, ndị mmadụ apụtaghị n'ụzọ chacha. 
Nke a bụ na-agbanyeghi na ndị otu Indigenous People of Biafra (Ipob) kwuru na ha etinyeghi 'sit at home' n'izu niile. 
N'agbanyeghi na ha kwuru na ha etinyeghi mmachi ọbụla, ndị mmadụ ka na-ehi asaa n'anya. 
Ụzọ dị iche iche tọgbọ chakoo n'isiobodo steeti a, dịka ọtụtụ ndị mmadụ apụtabeghi ịgara mkpa ha. 
N'agbanyeghi na ọ bụ ụtụtụ Mọnde, ụfọdụ ebe ndị na-ekwokarị ekwo tọgbọ chakoo. 
Ụfodụ ndị ekweghi agbape ọnụụlọahịa ha, ebe ndị nke mepere emepe ji otu ụkwụ kwụrụ. 
N'aka nke ọzọ, ụlọakụ, ọdọmmanụ ụgbọala nakwa ụlọakwụkwọ mepere emepe. 
Ụkwụ na-aga na Club Road dị n'Ụmụahịa Ụfọdụ ọdọụgbọala dị n'ebe Isi Gate dị n'Ụmụahịa emepebeghi n'ụtụtụ Mọnde a Ụfọdụ ndị agbapebeghi ụlọahịa ha n'Ụmụahịa ebe elekere itoolu nke ụtụtụ Mọnde a Ụfọdụ ndị na-agara mkpa ha n'ụzọ Ụzụakọlị dị n'Ụmụahịa, ebe ụfọdụ ndị emepebeghi ụlọahịa ha Ahịa Ekeonunwa dị n'Owere, Imo steeti na-azụ dịka etu o si emebu Ndị mmadụ na-agagharị mkpa ha n'isiobodo steeti ahụ n'ụtụtụ Mọnde a. 
Ahịa na-azụ, ndị ọrụ na-aga ọrụ ha, ụlọakụ mepere emepe, mana ụfọdụ ndị ahịa emepeghi ọnụụlọahịa ha. 
Ụzọ Wetheral dị n'Owere adịghị ekwo ekwo mgbe e sere foto a ebe o ji nkeji 30 gafee elekere itoolu nke ụtụtụ Mọnde, Jenụwarị 17 Ụkwụ na ụgbọala na-aga n'ụzọ Tetlow dị n'Owerri Ụkwụ na-aga etu o kwesịrị n'ụfọdụ mpaghara Ọka, isiobodo Anambra steeti, n'ụtụtụ Mọnde a. 
Mana n'agbanyeghi nke a, ụfọdụ ọdọụgbọala na ọdọmmanụ ụgbọala mechiri emechi, ahịa ndị dị ka Eke Ọka anaghịkwa azụ etu o kwesịrị n'ụtụtụ a. 
Ụfọdụ ọnụụlọahịa ka gbachiri agbachi ebe elekere iri nke ụtụtụ Mọnde, Jenụwarị 17 Mpaghara Aroma Junction dị n'Ọka, n'ụtụtụ Mọnde, Jenụwarị 17 Ọdọụgbọala a dị n'Aroma Junction n'Ọka tọgbọ chakoo Ọdọụgbọala dị na Unizik Temporary site Junction gbachiri agbachi, ụgbọala ndị na-anọbu ebe ahụ apụtaghị ọrụ Ndị mmadụ na-agara mkpa ha n'isiobodo Abakaliki n'ụtụtụ a. 
Ụlọakwụkwọ, ụlọakụ, ahịa na ụlọọrụ mepechara emepe. 
Ndị na-ere ihe mepere Ndị na-ere ihe dị ka ihe nracha ụtọ, pụtara na-agara mkpa ha Ndị keke na-aga mkpa ha ma na-eburukwa ndị na-aga mkpa ha © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nnamdi Kanu/Ifeanyi Ejiofor/Mike Ozekhome n'ụlọikpe na Jenụwarị 18, 2022 Ọkaikpe Binta Nyako nke ụlọikpe ukwu dị n'Abuja ekwuola ka ikpe Nnamdi Kanu gaa n'ihu echi bụ Jenụwarị 19, 2022. 
N'uche ya, mbugharị a ga-enyere ndị ọkaiwu Kanu aka inwe mkparịtaụka n'ụloikpe mgbe onye ọbụla pụchara ebe ahụ. 
Ọkaikpe Nyako kwuru ka e nye Kanu uwe ọhụrụ dịka ọ na-apụta n'ụlọikpe echi bụ Jenụwarị 19, 2022. 
O kwukwara na ọ chọghị ka ọkaikpe Kanu gaa leta ya n'ụlọ mkpọrọ DSS tupu echi eruo. 
Ọkaikpe Nyako kwuru ka DSS gbaa mbọ hụ na ọkaiwu Kanu ekpesaghị agwa ọjọ ọbụla gbasara ha. 
O gwakwara DSS ha hụ na ha metara Kanu mma ma nye ya ezigbo nri. 
Ọkaiwu Benson Ibanoye, Maxwell Okpara esq, Ifeanyi Ejiofor, Oluchi Vivian nakwa Ozekhome Mike (ESQ) nọchitere Nnamdi Kanu, ebe S.M Labaran, Adewumi Ali na Ogochukwu bụ ndị nọchitere anya gọọmenti n'ụlọikpe ebe a na-ekpe Nnamdi Kanu ikpe taa n'Abuja. 
E kweghị ka Bruce Fein bụ ọkaiwu Nnamdi Kanu si mba Amerịka bata n'ụlọikpe ahụ makana o gosighị akwụkwọ nyere ya ikike isonye n'ikpe ahụ. 
Ụlọikpe na-ekwu na aga-eji ebubo 15 ndị etikwasara n'elu ndị eboburu Nnamdi Kanu wee nọchie anya nke e boro ya n'afọ 2020. 
Cheta na Nnamdi Kanu bụ onyeisi ndị Ipob. 
A makwa na ọ bụ onye ndị mmadụ na-akpụkarị n'ọnụ n'ihi etu o si ama ndị nọ n'ọchịchị aka dịka ọ na-achọ nnwereonwe n'aka Naịjirịa. 
Ndị DSS nwuchiri ya mbụ n'Ọktoba 19, 2015. 
 Ọ gaa ụlọikpe na Nọvemba 18 2015, Na Septemba 2017, ọ gbafuru n'ụlọ ya dị n'Afara Ukwu, Umuahia, mgbe ndị agha wakporo bee ya, dịka akụkọ siri kwuo. 
Nwunye Nnamdi Kanu gwara ndị BBC Igbo na ọ maghị ebe dị ya nọ Kamgbe ahụ onweghi onye ma ebe ọ nọ, ma nwunye ya bụ Uchechị anyị jụrụ n'afọ 2018. 
N'afọ 2018, ka gọọmentị Naịjiria nke Muhammadu Buhari bụ onyeisi ha, kpọrọ Ipob ndị oyi ndụ egwu. 
Na Juun 27, 2021, ndị Interpol wakporo ya na obodo ọ nọ. 
Ufọdụ dị na ọ bụ Kenya, ụfọdụ sị na ọ bụ ebe ọzọ, mana onyeisi ụlọrụ nnọchiteanya Kenya na Naịjirịa kwuru na ọ bụghị na obodo ya ka a nwuchiri ya. 
Ndị ọkaiwu kwadoro Nnamdi Kanu n'ụlọikpe Abuja ebe a nọ kpe ikpe ya n'ụbọchị Jenuwarị 18, 2022 Ikpe atọ a ga-elebanye anya maka Nnamdi Kanu gụnyere: Ndị ọkaiwu kwadoro Kanu kwuru na ha ntụkwasa ebubo ọhụrụ ndị a kwam kwam (abali fotere taa) e gosighị ikpe kwụ ọtọ kama mwakpo. 
Ọkaiwu Kanu kwuru na ihe a bụ nhazigharị ebubo Kanu nke ugboro isii, na gọọmenti etiti kpacha anya e me ya ka ha wee mee ka ikpe a ghara inwe isi. 
Nnamdi Kanu n'ụlọikpe Abuja n'ụbọchị Jenuwari 18, 2022 Onye ntaakụkọ BBC hụrụ ka Ifeanyi Ejiofor bụ otu n'ime ọkaiwu Kanu tụrụ ụkwụ n'ụlọikpe. 
Ọ hụkwara ka ndị nchekwa wụchiri ụlọikpe, ma hụkwa na anaghị ekwe ndị mmadụ rute nso ya bụ ụlọikpe, na-abụghị naanị e nyere gị ikike ịbata. 
Kemgbe a nwụchiri ya n'ọnwa Juun, nke a ga-eme ya ugboro atọ a na-akpọpụta ya ụlọikpe. 
Lee ụfọdụ foto onye ntakụkọ anyị setere n'ụlọikpe taa. 
Mike Ozekome na Ifeanyi Ejiofor nọ n'ụlọikpe ukwu dị n'Abuja na-eche ka ikpe Nnamdi Kanu nke Jenụwarị 18, 2022 malite. 
Bruce Fein bụ ọkaikpe Nnamdi kanu si mba Amerịka SM Labaran bụ otu ọkaiwu nọchitere anya gọọmenti etiti n'ikpe Nnamdi Kanu Lee ebubo 15aghazigharịrị ọhụrụ e boro Kanu dịka ọ ga-agba n'ụlọikpe taa Gọọmenti Naịjirịa tụkwasịrị ebubo iri na ise ọhụrụ n'elu nke ha na-ebo Nnamdi Kanu, dịka ikpe ya na-aga n'ihu taa bụ Jenuwarị 18, 2022 na Federal High Court dị n'Abuja. 
Onye binyere aka n'akwụkwọ e ji depụta ebubo ọhụrụ 15 a bụ onyeisi na-ahụ maka ịgba akwụkwọ ikpe a kpọrọ "Director of Public Prosecution of the Federation" na Bekee, n'aha ọkaiwu ukwu nakwa minista na-ahụ maka ikpemkwụmọtọ bụ Abubakar Malami. 
Ebubo nke mbụ Na Nnamdi Kanu bụ nwoke tozuru si n'Afaraukwu lbeku, n'okpuruọchịchị Umuahia Nọt n'Abia Steeti n'afọ 2021 dịka onye otu ma bụrụkwa onyeisi Indigenous People of Biafra (IPOB) otu akapụrụ, megidere iwu dịka otu ndị omekome nke Gọọmentị Etiti Naịjiria, site n'ikwuputa n'igwe nke a nụrụ na Naịjirịa n'ogige nke ụlọomeiwu ma yiekwa ndị mmadụ egwu ọnwụ megidere iwu obodo bụrụ agba nke mbụ (2)(6) nke megidere iwu iyi ọha egwu atụgharịrị n'afọ 2013. 
Ebubo nke abụọ Na ya bụ Nnamdi Kanu yiri ndị mmadụ egwu ọnwụ site n'ikwupụta ya n'igwe okwu, nke a nụrụ na Naịjirịa. 
Na o yikwara ndị mmadụ gahiere n'iwu o hibere maka ịnọrọ n'ụlọ (sit at home) nke mere na ụlọakụ, ụlọakwụkwọ, ụlọahịa makwa ọba ahịa mmanụ ụgbọala mechiri emechi. 
Ebubo nke atọ Na ọ kpọrọ okwu ka e gbuo ma machie ndị ọrụ nchekwa na ndị bee haa. 
Ihe ọkaikpe Nyako kwuru mgbe ọ na-apịachi ikpe Mazi Kanu na Jenuawarị 18, 2022 Ọkaikpe Binta Nyako nke ụlọikpe ukwu dị n'Abuja yigharịrị ikpe Kanu ruo taa bụ Jenụawarị 18, 2022 n'ụbọchị Ọktoba 21, 2021. 
Cheta na mgbe mbụ Kanu gbara n'ihu ụlọikpe ukwu dị n'Abuja bụ n'ọnwa Julai ka anwụchịchara ma tinye ya n'ụlọmkpọrọ ndị Department for State service (DSS) n'ọnwa Juun. 
Ọkaikpe Binta Nyako yighariri ikpe ahụ buga ya ụbọchị iri abụọ na otu nke ọnwa Ọktoba, 2021, dịka ndị otu Ipob zipụtara ozi iwu onye nọrọ n'ụlọ maka nkwanye ugwu ya bụ ikpe. 
 Ikpe nke taa bụ Jenụwarị 18, 2022, ga-adọti ruo 19 nakwa 20 nke ọnwa a bụ ụbọchị a na-eche na a ga-ekpebi ikpe ya. 
Cheta na gọọmentị etiti Naịjiria kwuputere na ha si mba Kenya nwụchie ma kpọghachite Kanu na Naịjirịa n'ọnwa Juun nke afọ 2021. 
Ndị otu Ipob nakwa ọtụtụ mmadụ katọrọ etu e si nwụchie nwaamadi ma na-ekwu na iwu mba ofesi akwadoghi ihe gọọmenti etiti mere. 
Mana gọọmenti etiti na-ekwusi ike na Kanu gbara ọsọ ka ikpe mbụ o nwere ka na-aga ihu n'afọ 2017. 
Nwannekaenyi "Nnamdi" Kanu chọpụtara otu Indigenous People of Biafra n'afọ 2014. 
Otu ahụ chọrọ ka steeti ndị dị na mpaghara ọwụwa anyanwụ kewara ma hibe mba a kpọrọ Biafra. 
Nke a abụghị ihe ọhụrụ dịka ndị ọchịchị Igbo n'afọ 1967 kpebiri na a ga-enwe Biafra steeti mana ka alụchara agha nke butere ọnwụ mmadụ ruru otu nde , atụmaatụ ahụ abiaghị na mmezu. 
 Kanu malitere redio Biafra n'afọ 2009 nke e hibere na London ma na-ezipu ozi nye ndị Igbo bi na Naịjirịa. 
Ọ gara mahadum na Naịjiria, (University of Nsukka) tupu ọ gawa London. 
Ọ lụọla nwaanyị ma jide ụmụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Kanu nọ na nga ndị uweojiii nzuzo Naijiria bụ DSS n'ịchafụ kemgbe ọnwa Juunụ afọ 2021 bụ mgbe a nwụchiri ya na mba Kenya, kpụlata ya Naịjirịa, ma kpụpụ ya ụlọikpe maka ebubo iyi ndụ egwu na ịkpa nkata ịkwatu gọọmenti. 
N'ozi o wepụtara n'ụtụtụ ụbọchịụka, Soludo kwuru na ya gara zute Kanu ka ha kpaa maka etu a ga-esi weta udo na nchekwa tọọrọ atọ n'Ọwụwa Anyanwụ. 
Soludo kwuru na Kanu gosiri obi mwute ya n'ụdị gbuo gbuo gbuo, ntọ na mpụ niile na-eme n'Ọwụwa Anyanwụ nke otu dị iche iche na-eme ma na-ebo ndị otu Ipob. 
O kwuru na Kanu kwere nkwa na ya nwetahala ohere ịgbasa ozi nye ndị na-eso ya, na ya ga-agwa ha okwu banyere nke a. 
Dịka Soludo siri kọwaa, ihe ndị a na-emetụta akụnaụba mpaghara Ọwụwa Anyanwụ mana ọ mitabeghị mkpụrụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Onye okenye Igbo ọnụ na-eru n'okwu na ndọrọndọrọ ọchịchị Naịjirịa bụ Mbazulike Amaechi arịọla Onyeisiala Muhammadu Buhari ọzọ ka ọ tọhapụ Mazi Nnamdi Kanu na mkpọrọ. 
Amaechi kwuru nke a n'ọgbakọ Buhari na ndị okenye Igbo nwere n'Abakiliki n'ụtụtụ Fraịde, abalị isii nke ọnwa Mee afọ 2022. 
O kwuru sị: "I chetara ihe m rịọrọ gị oge m bịara Abuja n'ọnwa Nọvemba afọ 2021." "Agwara m gị na achọrọ ka udo lọghachi na mpaghara Ọwụwa Anyanwụ tupu m lakwuru ndị nna nna m." "Agwakwara m gị ihe ga-eme ka udo ahụ lọghachi." "Biko mee ihe ahụ m rịọrọ gị, kpọnye m nwa amadi a (bụ Nnamdi Kanu), ana m ekwe gị nkwa na aga m enye gi udo n'Ọwụwa Anyanwụ." Nnamdi Kanu: A tọghapụ , ọgbaghara na-ada n'ọwụwa anyanwụ ga-ebi- Mbazuliike Amaechi Cheta na Mbazulike Amaechi na ụfọdụ ndị okenye Igbo gakwauuru Onyeisiala Buhari n'Abuja ma rịọ ya ka ọ tọhapụrụ ha Nnamdi Kanu. 
N'oge ahụ, Buhari gwara ha na ọ ga-echeba echiche banyere arịrịọ ha. 
Mana o mechara pụta kwuo na ya bụ okwu dị n'ụlọikpe, na ya ga-ahapụ ka ụlọikpe kpebie ya. 
Ndị okenye a nke onye kwuchitere ha ọnụ ha bụ onyeisi ndị otu ụka a kpọrọ Christian Association of Nigeria (CAN) n'ọwụwa anyanwụ bụ Rev. 
Father Abraham Nwali,  gwara onyeisiala ụbọchị Fraịde n'ime njem abalị abụọ ọ mere n'Ebonyi steeti. 
Nwalị sị, "anyi na-arịọ ka e jiri ụzọ udo kpebie ya bụ ikpe dịka nna, nna nwere obi mgbaghara, nye Nnamdị Kanu mgbaghara. 
Anyị chọrọ ka a gbaghara ya". 
"Anyị ji ohere a akpọkụ ndị niile na-azọ mnwereonwe ka ha kwụsị tigbuo na zọgbụọ, jiri nwaanyọ rịọwa ka e nwee Naijirịa ebe anaghị akpa oke, ebe agụụ na ụbịam adịghị. 
Onyeisiala Muhammadu Buhari atụpụghị ọnụ maka ya bụ arịrịọ. 
Cheta na gọọmentị Naịjirịa ji Nnamdi Kanu eji maka ebubo na ọ chọrọ ikpose Naịjirịa  ya na ịbụ onye ndụ ndị otu omekatara ihe pụọ ụjọ bụ nke a malitere kemgbe 2015. 
Buhari kwuru nke a dịka ọ na-asa ndị okenye Igbo okwu na njem nleta ọ gara n'Ebonyi Steeti n'ụbọchị Tọzde. 
O kwuru na ya anụla arịrịọ ndị okenye rịọrọ ya, "mana ebe ọ bụ na okwu ahụ adịla n'ụlọikpe, ọ bụ ụlọikpe ga-ekpebi ya." Buhari gakwara n'ihu gbarụọ ihu maka etu ndị ntorobịa si ebugharị egbe na mpaghara ọwụwa Anyanwụ na-eyi ndị mmadụ egwu. 
"Onweghị onye nwere ikike ibu egbe AK-47 ma ọ bụghị onye ọrụ nchekwa," Buhari kwuru. 
"Anụla m akụkọ dị icheiche etu ndị oyi ndụ egwu si akpa mkpamkpa dị icheiche na mpaghara a, ma na-egbusi ndị mmadụ nkịtị." "Ọ dị mwute na ọ bụ ndị agha anyị ji ndụ ha echekwa ndị mmadụ ka ndị ekperima a na-awakpo." "Ihe bụ mkpa m bụ ndị mmadụ na-agbara onwe ha mbọ, ndị aka ha dị ọcha, bụ ndị chị obi ha n'aka ugbua n'ihi mwakpo ndị ekperima." Ndị omekome a na-akpọ "Unknown gunmen: agbaala otu ụgbọala nakwa ọgbatumtum ọkụ n'okporoụzọ dịketere Pa-Ngele Oruta stadium dị n'Abakiliki. 
Dịka anya hụrụ si kwuo, ndị omekome ahụ kwụsịrị ndị niile nọ n'ụgbọala na ọgbatumtum ndị ahụ agbara ọkụ, chụsasia ha ma gba ụgbọala ahụ ọkụ. 
A na-eche na ọ bụ mgbe ndị omekome ahụ na-achọ ka ha jiri ike kwanye ndị mmadụ ọkụ n'ike ha nọrọ n'ụlọ ka ọdachị a mere. 
Onye bi n'akụkụ ebe ihe a mere na-achọghị ka akpọpụta aha ya kwuru na ndị omekome ahụ ji egbe gbalie elu ọtụtụ mgbe nke mere ka ndị mmadụ gbafuo ebe ahụ maka ụjọ ji ha. 
Onye ahụ gwara onye ntaakụkọ anyị na ndị uweojii nakwa ụfọdụ ndị otu Ebubeagu(nchekwa ndị gọvanọ ọwụwa anyanwụ hibere) gbara ebe ahụ okirikiri ugbua. 
Mgbe onye ntaakụkọ anyị jụrụ ọnụ na-ekwuru ndị uweojii bụ Loveth Oda, Oda kwuru na ọ natabeghị ozi gbasara mwakpo a. 
Onyeisiala Muhammadu Buhari agbaala ụkwụ n'Ebonyi steeti maka ịgbape ihe ndị gọvanọ steeti ahụ bụ Dave Umahi rụrụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụlọikpe ukwu dị n'Umuahia, Abia Steeti eyigharịala ikpe akwụkwọ onye ndu Indigenous People of Biafra (Ipob) bụ Nnamdi Kanu gbara Gọọmentị etiti n'ebubo etu ọ sị "ha jiri nwuchie ma tụọ ya mgbere" site na mba Kenya lọta Naịjirịa. 
Ọkaikpe ji ikpe a bụ Evelyn Anyadike yigharịrị ikpe ahụ ka ọ bụrụzie n'ụbọchị 12 Mee afọ 2022. 
Mgbe mbụ e tinyere ọnụ n'ikpe a n'ụbọchị 25 Maachi, 2022 ọkaipe gwara ndị okaiwu Kanu na nke gọọmentị ka ha mara ma e kwesiri ikpe ya na Naịjirịa maka na ọ bụ ihe mere na Kenya. 
Ọ gwara ha dee akwụkwọ banyere nke a ma wete n'ụlọikpe n'ụbọchị 27 Eprel 2022. 
Mana mgbe a kpọpụtara ya n'ụlọikpe, ya bụrụ na ndị ọkaiwu gọọmentị Naịjirịa edeghi akwụkwọ nkọwa ahụ ọkaikpe sị ha dee. 
Nke a mere onye ndu ndị ọkaiwu gọọmentị bụ Amos Enoch jiri rịọ ka e nyekwuo ha ohere ide akwụkwọ nkọwa ahụ. 
Ọkaikpe Anyadike gere ntị n'arịrịọ ha ma yigharịa ikpe ahụ n'ụbọchị iri na abụọ nke ọnwa Mee afọ 2022. 
Kedụ ihe Kanu chọrọ ka ụlọikpe mee? N'akwụkwọ a nke ọkaiwu Nnamdi Kanu bụ Aloy ejimakor gbara, ọ chọrọ ka ụlọikpe mee ihe ndị a; Ndị ọrụ nchekwa dịka ndịagha ji ụgbọala ha nọrọ n'ihu ụlọikpe a ebe ndị uweojii nzuzo bụ Department of State Services (DSS) nọkwa n'ụlọikpe a. 
A na-atụ anya na ọ ga-ebiri ọkụ n'elekere asatọ nke ụtụtụ ebe ọkaiwu Kanu bụ Aloy Ejimakor ga-ekwuchitere ya ọnụ. 
Ikpe dị n'etiti Nnamdi Kanu na Gọọmentị Naịjirịa abụghị karịrị otu, ha niile nwere isiokwu ebe a gbakwasịrị ụkwụ na-ekpe ya. 
Ihe mere nke a ji dị iche n'ikpe ndị ọzọ gụnyere; Ikpe ndị ọzọ dị n'etiti ha gụnyere; nke Gọọmentị Naịjirịa kpụpuru Nnamdi Kanu n'ụlọikpe ukwu dị n'Abuja make ebubo ruru iri na ise bụ nke ọkaipe Binta Nyako akachapụla asatọ n'ime ha. 
Nke ọzọ bụ akwụkwọ Kanu gbara gọọmentị Naịjirịa n'ụlọikpe Abia Steetị maka ebubo ha zipuru ndịagha ka ha wakpo ụlọ ya dị n'Afara Ukwu Umuahia n'ike n'afọ 2017. 
Ụlọikpe chabiri ikpe a ma sị ka Gọọmentị Naịjirịa kwụọ Kanu otu ijeri naịra, bipụta akwụkwọ arịrịọ mgbaghara n'ihu akwụkwọ ntaakụkọ na Naịjirịa. 
Ikpe ọzọ bụ nke Kanu gbara Gọọmentị Naịjirịa na Gọọmentị Kenya n'ụlọikpe mbaụwa maka ịkpọlata ya n'ike site na Kenya. 
Bruce Fein bụ ọkaiwu Kanu n'Amerịka na-anọchite anya ya n'ikpe ahụ, mana mba Kenya ekwuola ọtụtụ mgbe na aka ha dị ọcha n'ebubo a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ifeanyi Ejiofor bụ ọkaiwu Nnamdi Kanu onye ndu otu Indigenous People of Biafra (Ipob) ekwupụtala maka nleta ha gara leta ya n'ụlọmkpọrọ DSS na Mọnde. 
Ọ sị na ọ bụ ọkaiwu ukwu Mike Ozekhome du ha ndị ọkaiwu ndị ọzọ mee njem  a dịka ụlọikpe si nye n'ihu. 
Ejiofor sị ha na Kanu kpara nkata banyere ọtụtụ ihe dị mkpa metụtara ikpe ya na-aga n'ihu. 
Kedụ ihe ha kpara? Ihe ndị ha kpara gụnyere; Atụmatụ ọhụrụ a ga-eji gbaa gọọmentị Naịjirịa akwụkwọ maka imetọ ikike dịịrị Kanu nakwa ịtọrọ ma kpọlata ya na Naịjirịa. 
Onye ndu ndị ọkaiwu ya bụ Mike Ozekhome ga-akpọpụta akwụkwọ ha gbara gọọmentị maka nke ahụ. 
Ọ sị ha ga-agba gọọmenti etiti ọtụtụ akwụkwọ dịka ha na-akwado ịwuchi n'ụlọikpe n'ụbọchị asatọ nke ọnwa Eprelụ, 2022 maka mkpebi ikpe n'ebubo gọọmentị boro Kanu. 
Na nzaghachị, Kanu kwusiri ike na ntụkwasịobi o nwere n'ebe ndị ọkaiwu ya nọ n'ikpepụta ya n'aka gọọmentị etiti. 
O kelekwara ndị na-eso ya na ndị nkwado maka ntụkwasịobi ha nwere n'ebe ọ nọ nakwa ekpere ha na-ekpere ya. 
Kanu dọkwara aka na ntị nye ndị ọ sị na-achọ imebi aha Ipob ka ha chọọ ebe ọzọ ha ga-akparụ  na ọ bụghị otu Ipob nke o hiwere. 
Nnamdi Kanu bụ onyeisi otu na-achọ nwereonwe Biafra a kpọrọ Indigenous People of Biafra (Ipob), o hiwere n'afọ 2012. 
A makwa na ọ bụ onye ndị mmadụ na-akpụkarị n'ọnụ n'ihi etu o si ama ndị nọ n'ọchịchị aka dịka ọ na-achọ nnwereonwe n'aka Naịjirịa. 
Ndị Department of State Services (DSS) nwuchiri ya mbụ n'Ọktoba 19, 2015. 
 Ọ gara ụlọikpe na Nọvemba 18, 2015. 
Na Septemba 2017, ọ gbafuru n'ụlọ ya dị n'Afara Ukwu, Umuahia, mgbe ndị agha wakporo be ya, dịka akụkọ siri kwuo. 
Kamgbe ahụ o nweghi onye ma ebe ọ nọ, ma nwunye ya bụ Uchechị anyị jụrụ ajụjụ n'afọ 2018 sị na ọ maghị ebe Kanu nọ. 
N'afọ 2018, ka gọọmentị Naịjiria nke Muhammadu Buhari bụ onyeisi ha, kpọrọ Ipob ndị oyi ndụ egwu. 
N'ọnwa Juun 27 afọ 2021, a nwuchiri Kanu na mba Kenya ma kpọlata ya na Naịjirịa mana mana onyeisi ụlọrụ nnọchiteanya Kenya na Naịjirịa kwuru na aka ha adịghị na nwuchi ya. 
Gọọmentị Naịjirịa kpọpụrụ Kanu n'ụlọikpe maka ọtụtụ ebubo gụnyere ibuagha megide gọọmentị nọ n'ọchịchị. 
Kanu site n'ọnụ ndị ọkaiwu ya agọọla ọtụtụ oge na aka ya dị ọcha n'ebubo ndị ahụ. 
A na-atụ anya na ọkaikpe Binta Nyako ji ikpe ahụ ga-ekpebi okwu n'ụbọchị asatọ nke ọnwa Eprelụ, 2022 n'ụlọikpe ukwu dị n'Abuja. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụlọikpe Mkpegharị nyere ntuziaka ụbọchị Tozde ,sị ka a tọhapụ Kanu , n’ikpe amaghị ya mana Abubakar Malami, sara sị na  nke ahụ apụtaghị na a ga-ahụ Kanu ka ọlaghị dịka o kwuru na o nwere ikpe ya ekpebibeghị.  Ebe foto si, Femi Adesina/Facebook Ọtụtụ ụmụ Naijiria na-atụ anya ntọhapụ Nnamdi Kanu dịka ha na-ekwu mkpa ọ dị gọọmentị irubere mkpebi ụlọikpe isi. 
M﻿ana n'ọgbakọ nke ndị isi nchekwa Naijiria na Onyeisiala Muhammadu Buhari nwere ụbọchị Fraide, kaụncil  kwuru na  na ọ bụ nanị na akụchapụụ ebubo e boro Kanu, na gọọmentị ga aga n'ihu isochi okwu ahụ. 
Ihe a kpara n'ọgbakọ ahụ pụtara ihe dịka Mịnịsta na-ahụ maka ihe na'eme n'ime Naijiria bụ Raud Aregbesola , ogbo ya na-ahụ maka ihe gbasara ndị  uweojii bụ Mohammed Dingyadi, na Onyeisi ndị chekwa( Chief of Defence Staff) bụ Generalụ  Lucky Irabor, gwara ndị ntaakụkọ okwu. 
Mohammed Dingyadikwụrụ sị, “A kpalitere okwu gbasara Kanu ma gwa ọgbakọ ahụ ebe okwu ya kwụ , etu o si bụụ na asị ya na ikpe amaghị ya mana ọbụghị ya lawa." “Ya mere, Gọọmentị na-atụlee ụkwụ ka mma ịzọpụ. 
A ga-eme ka ọha mata ihe ha kpebiri n'okwu Kanu."  Ch Ebe foto si, Femi Adesina/Facebook O﻿nyeisiala Muhammadu Buhari bụbụ onyeagha tupu ọ bụụ onyeisiala nke uwe agbada. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ndị ụlọ nnọchiteanya n'ụlọomeiwu nta Naịjirịa si mpaghara Ọwụwa Anyanwụ arịọla Onyeisiala Muhammadu Buhari ka ọ tọhapụ Nnamdi Kanu. 
Akwụkwọ nke omeiwu Tobi Okechukwu tinyere aka na ya sị ka Buhari kpaa agwa dị ka onye nna ọ bụ ma hapụ Kanu. 
 Ndị otu a gbakwasịrị ụkwụ n’iwu ụlọikpe mkpegharị nyere bụ nke kachapụrụ ebubo niile gọọmentị Naịjirị boro Kanu. 
N’otu aka ahụ ha gbakwasịkwara ụkwụ n’ihe gọọmentị etiti kwuru na ha ga-esi ụzọ ọzọ leba anya ikpe ahụ anya. 
Ha kwuru na ọgbaghara dị na mpaghara Naịjirịa dị iche iche gụnyere Ọwụwa Anyanwụ, na ntọhapụ Kanu ugbua ka eme ka obodo dajụọ. 
Ha kwuru na ikpe a ụlọikpe nyere bụ ohere dịịrị gọọmentị etiti iji gboo nsogbu banyere okwu Nnamdi Kanu. 
Otu okenye Igbo ọnụ na-eru n'okwu ma bụrụkwa onye bubu minista na-ahụ maka njem ụgbọelu egosipụtala obi ụtọ ya na mkpebi ụlọikpe ,kpegharị nyere ka a tọhapụ Nnamdi Kanu ka ọlawa n'ikpe metụtara iyi ndụ egwu. 
N'ụbọchị Tọzde, Ụ﻿lọikpe Mkpegharị nọ n'Abuja nyere ntuziaka ka a tọhapụ Nnamdi Kanu si na ikpe amaghị ya n'ikpe ebubo iyi ndụ egwu nke Gọọmentị Naijiria wetara megide ya. 
 Ụlọikpe ahụ nke Jummia Hannatu Sankeey nọ n'isi ya, kụchapụrụ  ebubo nile ndị gọọmentị Naịjirịa boro Nnamdi Kanu, si na ụzọ ha si kpụlata ya megidere iwu Naijiria na nke mbaụwa. 
 N﻿a mkparịtaụka BBC Igbo na Mbazulike nwere n'ekwentị taa bụ Fraide, o kwuru sị na mkpebi " gosiri na ndị mmadụ nwekwara ike ịtuwasi n'ụlọikpe Naijiria". 
O kwuru sị: "I﻿he anyị na-eche bụ ka anyị mara ihe gọọmentị n'onwe ha ga-emekwa." "Mana ụlọikpe ndị Naijiria ekwuola. 
N﻿dị ọkaikpe atọ gbakọtara aka kwuo. 
"Ọ bụ ihe aṅụrị maka na ọ bụ ihe obodo na-achọ. 
O juru ndị Naijiria afọ  na ụlọikpe nwere ike kwụụ ọtọ kwuo ezi okwu." M﻿bazulike Ọ gara n'ihu kwuo na ụlọikpe enyela ndị Ọwụịwa Anyanwụ ọchịchọ ha rịọburu Buhari banyere Kanu. 
"A﻿nyị jeburu rịọ Onyeisiala ka ọ hapụ Nnamdi Kanu,  ka anyị kwuo ekpe ya bụ ikpe n'ala, Ọ sị na ọ bụ ụlọikpe ka ya mma. 
Ụlọikpe ekwuola ugbua , ka anyị mara ihe ọ ga-eme." C﻿heta na dịka ụlọikpe nyere mkpebi ya, Ọkaiwu Gọọmentị etiti bụ Malami kwuru na ya bụ okwu ebibeghị, na ha na-enyocha mkpebi ahụ iji mara ụkwụ ọzọ ha ga-azọpụ. 
N'otu aka ahụ, O﻿tu Ohaneze Ndigbo egosipụtala  obi ụtọ ha na mkpebi nke Ụlọikpe. 
Ọhaneze kwuru na mmeri  Kanu n'ụlọikpe ga-ewelite Naijiria n'anya mba ụwa dịak o wetara oke ọṅụ na mpaghara dị iche iche na Naijiria. 
Onyeisi Ohaneze bụ George Obiozor bụ onye kwụpụtara nke a n'akwụkwọ mgbasaozi nke ọnụ na-ekwuru Ohaneze bụ Alex Ogbonna binyere aka ma wepụta n'ụbọchị Fraide. 
Ọ sịrị," Mkpebi a ga-ebulite etu ụwa sị ahụ Naijiria." "Ọ bụ ihe ọma mere ọchịchị onyekwuoucheya na Naijiria ma bụụ ihe na-egosi na mma dị n'ihu."  " Nnamdi Kanu na-egosi mkpagbu na mmegbu megide ndị Igbo. 
N'otu aka ahụ otu nile a na-emegbu emegbu na Naijiria." Ọ gara n'ihu kwuo na o teela Obiozor kwuwere na nnjichi Gọọmentị jichiri Kanu bụ ikuku ọjọọ enweghị onye ọ dị mma n'ahụ dịka o butere nsogbu 'nọrọn'ụlọ' ụbọchị Monde ọbụla, mmanye nke ndị ojiegbe na-amanye ndị mmadụ isonye nakwa ogbochi okporoụzọ e tinyechara n' akụkụ dị iche n'Ọwụwa Anyanwụ na ne kwur nde ngwaahịa emebielerela n'ihi obi adịghị mma metụtara okwu Kanu. 
O Ọ kọwara na ọ bụ obi adịghị mma maka ọnọdụ ndị a mere ka mkpebi ụlọikpe tọọ ndị mmadụ ụtọ nke ukwuu. 
N'ụbọchị Tọzde, abalị 13, nke ọnwa Oktoba, Ụ﻿lọikpe Mkpegharị nọ n'Abuja nyere ntuziaka ka a tọhapụ Nnamdi Kanu si na ikpe amaghị ya n'ikpe ebubo iyi ndụ egwu nke Gọọmentị Naijiria wetara megide ya. 
 Ụ﻿lọikpe a gara n'ihu kwuo na ntọọ a e si mba Kenya tọọrọ Kanu lọta megidere iwu Naijiria na nke mba ụwa. 
Ụlọikpe ahụ nke Jummia Hannatu Sankeey nọ n'isi ya, kụchapụrụ ebubo asaa fọrọ n’ebubo ndị gọọmentị Naịjirịa boro Nnamdi Kanu. 
 M﻿ana na ịsa mkpebi ụlọikpe ahụ, Malami kwuru na  ụlọrụ ya ga-enyocha mkpebi ahụ mara etu ha ga-esi eso ya. 
Malami, kwuru na okwu metụtara ikpe Nnamdi Kanu malitere tupu  e si Kenya kpọlata ya. 
N﻿'ozi nke ọnụ na-ekwuru ya bụ Umar Gwandu zipụtara, ọ sị " Ka o doo ewu na ọkụkọ anya, na a sị Kanu na ikpe amaghị ya mana ọ bụghị ya lawa."  “Mkpebi a nke ụlọikpe mkpegharị metụtara nanị ihe gbasara ịkpọlata ya." “Ọ dị mkpa na o were ọha ndị mmadụ anya  na ekpebeghị okwu ndị dị tupu Kanu agbaa ọsọ." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Cheta na ụbọchị Tọzde(13/10/22) ụlọikpe sịị Kanu lawa, na ikpe amaghị ya n'akwụkwọ nke Gọọmentị Etiti gbara ya n'ebubo metụtara iyi ndụ egwu. 
Ụlọikpe kwuru na ụzọ  Gọọmentị Naijiria sirị si  Kenya kpọlata Kanu megidere iwu Naijiria na nke mba ụwa. 
 Ndị ọkaiwu Nnamdi Kanu na-enwe aṅụrị maka mpụtara ikpe ya n'ụlọikpe mkpegharị Lee ihe ndị ọnụ na-eru n’okwu na-akọwa Otu onye ọkaiwu na-alụ ọgụ ikike dịrị onye nye ndị mmadụ bụ  Samuel Ihensekhien gwara BBC na ọ na-eto ụlọikpe mkpegharị etu ha siri kpebi ikpe na-enweghị egwu ọbụla maọbụ na-eleghị anya n’ihu onye ọbụla. 
 Ihensekhien kwuru na mgbe esoghi ezi usoro mee ihe na ọ na-eme ka atụmatụ ebu n’obi mee ya bụ ihe ghara ịchịta aja. 
 N’okwu ya, “Etu e si nwụchịe ma kpọghachite Nnamdi Kanu ezighi ezi, o dara iwu Naịjriịa na nke ụwa ma megidekwa ikike dịịrị ya.” Ebe foto si, Gọọmentị Naịjriịa M﻿gbe gọọmentị Naịjirịa nwụchiri ma kpọghachite Nnamdi Kanu Naịjirịa n'afọ 2021. 
Ọ gara n’ihu kwuo “Tupu ị nwụchie ma kpọghachite mmadụ site na mba Afrịka ọzọ bịa nke gị ị kwesịrị iso usoro iwu mba ahụ, nke mba ụwa nakwa usoro ntuziaka ụlọikpe nke bụ na tupu ị mee nwụchi na mkpọghachite e kwesịrị inye gị ikike ime nke a.” “Mana n’okwu etu Kanu siri lọghachite Naịjirịa, anyị nụrụ ya dịka onwe mmụọ ozii si n’ikuku wụbata enweghị onye kwuru okwu usoro mkpọghachite ya, enweghị ihe gosiri akwụkwọ mkpebi mba ahụ mere”  Ọ gara n’ihu kwuo na ụlọikpe malitere ikpe ikpe Kanu gosiri nkwado ‘ntọrọ’ ya na mba ọzọ bịa Naịjirịa. 
  Ihensekhien gara n’ihu kwuo na n’ihi mmehie gọọmentị Naịjịrịa mere na ha enweghị ihe ọzọ ha ga-eme na-abụghị ịtọhapụ Kanu dịka ụlọikpe mkpegharị si kwuo. 
 “Ka ọ dị ugbua, Nnamdi Kanu a bụrụla onye nweere onwe ya, ụlọikpe ekwuola ka a tọhapụ ya, Gọọmentị Etiti enweghị ihe ọzo ha ga-eme na-abụghị irubere mkpebi a isi”  Ebe foto si, Ifeanyi Ejiofor/Facebook I﻿feanyi Ejiofor bụ ọkaiwu Nnamdi Kanu ekwuola na gọọmentị Naịjirịa kwesịrị ịbu ụzọ tọhapụ Kanu tupu ekwuwe ihe ọzọ. 
" N'otu aka ahụ, otu n'ime ndị ọkaiwu Nnamdi Kanu bụ Ifeanyi Ejiofor zịpụtara ozi iji saa okwu ọkaiwu ukwuu gọọmentị etiti ma na-akọwa na mmehie 
gọọmentị etiti mere na 'ntọrọ' Kanu nakwa mkpọghachite ya ezịghị ezi ma bụrụzị ọgbaughie nye atụmatụ ha ebo ya ebubo ọbụla maọbụ ikpe ya ikpe gbasarea ebubo ndị ahụ. "
"

N'ozi ya, ọ sị ""Mkpebi ụlọịkpe mkpegharị erigorola n'elu atụmatụ ikpe a nke a na-eche n'usoro ya ezighi ezi ma ghara ịchatazị aja""
Ọ gara n'ihu dee ""Agaghị enweike boo ya ebubo ọhụrụ ọzọ, a ga ebugodị ụzọ tọhapụ ya tupu e kwuwe ihe ọzọ n'okwu ya."" © 2023 BBC. "
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
 Obimma bụ onye ndu ọgbakọ ụka ọ kpọrọ Holy Ghost Adoration Ministry dị n'Ọnịcha kwuru okwu n’ihe onyonyo na-efegharị ugbua, sị na ‘Anambra steeti bụ steeti kacha njọ na Naịjirịa ugbua’ dịka ọ rụrụ Gọvanọ Chukwu Soludo aka dịka onye ọchịchị achịtaghịbeghị aja n’okwu mbelata enwgehị ezi nchekwa na steeti ahụ nakwa onye ọchịchị kpatarala ọtụtụ ụtụ isi nye ndị mmadụ. 
 Onyeisi mgbasaozi gọọmentị steeti ahụ bụ Christian Aburime gwara BBC Igbo n’ụbọchị Tọọzde na okwu ụkọchukwu a kwuru “ezighi ezi ma ncha”. 
Ọ gara n’ihu kwuo:  “Oteela o ji akatọ Gọvanọ, naanị ya ma ihe kpatara”  “N’okwu ụtụ isi a nke ọ na-arụ aka, ọ sịrị asị dịka ọchịchị Soludo anaghị ana ndị ọrụ aka dịka ndị ‘Vulcanizer’, ndị na-eri nri nakwa ndị ‘Barber’ ego ụtụ isi ọbụla etu ụkọchukwu a siri kwuo.”  “Ihe niile o kwuru abụghị eziokwu, ọchịchị Soludo ahaziela ọnọdụ nchekwa Anambra steeti n’ụzọ dị mma karịa etu ọ dịbụ n’oge gara aga” Ebe foto si, Fr Ebube Muonso/Facebook “Tupu ọ malite ọchịchị a na-egbu ndị mmadụ, e wezuga ogbugbu ndị otu nzuzu mere na nso nso, tigbuo zọgbuo nakwa ogbugbu ndi mmadụ n’Anambra adatuola” Aburime kwukwara na ọchịchị Soludo gbapụtara mpaghara asatọ n’Anambra nke gụnyere mpaghara Ihiala bụ ebe nsogbu enweghị ezi nchekwa na-enye nzogbu kemgbe. 
 Ọ kọwara na nke bụ eziokwu bụ na okwu ọrụ nchekwa abụghị ọrụ dịịrị gọọmentị steeti kama na ọ bụ gọọmentị etiti ka ọ dị n’aka mana na ọchịchị Soludo agbaala mbọ n'ịbelata ọnọdụ enweghị ezi nchekwa na steeti ahụ. 
 O kwukwara na ‘Gọvanọ Soludo bụ Gọvanọ mbụ n’Anambra steeti mepere okporoụzọ 250 n’ime oge ọnwa isii.” Anambra so n’akụkụ Ọwụwa Anyanwụ Naịjriịa ebe enweghị ezi nchekwa na-enye nsogbo kemgbe afọ olemaole gara aga. 
Ọtụtụ otu ndị ojiegbe malitere iwakpo ndị mmadụ, ụlọọrụ gọọmentị, ndị ọrụ gọọmentị nakwa ndị ọrụ nchekwa. 
 Gọọmentị steeti a ka na-agba mbọ ịdaju ihe a na-eme nke so n’ihe Fada Ebube Mmụọ nsọ ji rụọ Soludo aka. 
 N’ihe onyonyo a na-efegharị, a hụrụ ebe Fada katọrọ ọchịchị Soludo ma kwuo na etu o siri katọọ Peter Obi na-azọ ọkwa onyeisiala n’aha Labour Party adịghị mma ma ncha. 
 Ọ kọwara na ndị Igbo nke gụnyere Gọvanọ Soludo kwesịrị ịgbakọta ọnụ kwado Obi onye ọ sị ‘ga-agbapụta Naịjirịa n’ọnọdụ ọjọọ ọ nọ n’ime ya.”  N’okwu ya n’ihe onyonyo ahụ, o kwuru “Charles Soludo sị na Peter Obi agaghị enweta mmeri na ntuliaka, Soludo ó bụ Chukwu.” “Kedụ uru ị ga-erite na ịkwatu nwanne gị?” ‘Ị na-asị na ọ gaghị abụ onyeisiala mana nke e nyere gị na-akwanarị gị n’aka  O kwuru na ọha na-eche ka ọ gbanwe Anambra ka ọ dị ka Dubai na Taiwan. 
 “Lee ihe na-eme na steeti a, enweghị ezi nchekwa, ndị mmadụ na-anwụ kwa ụbọchị.” Ebe foto si, Chukwuma Soludo/Facebook “Ọ pụtara na ọchịchị Anambra agaghị enweike hazịe ọnọdụ nchekwa a?” “Naanị ịna ụtụ isi aghara aghara bụ ihe na-ada ebe ndị agbaoro a sị na-achụpụrụ werezị ọnọdụ ebe niile”. 
O kwuru na steeti ahụ na-adatụ n’ụzọ ọjọọ kwa ụbọchị dịka ọ ji oluike kwuo na ‘Steeti kacha njọ na Naịjirịa ugbua bụ Anambra steeti.”  “Otu onye ndị ntorobịa tụkwasịrị obi maka mgbapụta... 
Kedụ ka mmadụ ga-esi kwuo na ọ gaghị enweta mmeri” Ọ gara n’ihu katọọ okwu Soludo kwuru na nso nso megide Peter Obi ma kwuo na ndị ọchịchị dịka Obasanjo nakwa ndị mpaghara Ugwu na-ekwu ihe dí mma maka ya, “ọ lọta n’obodo ya, e were egbe chụba ya ọsọ.” Cheta na n’ebe ngwụcha afọ 2022 na Gọvanọ Chukwuma Soludo kwuru na Peter Obi agaghị emeri ọkwa Onyeisiala Naịjirịa ọ na-azọ n’otu 'Labour Party', ma kwukwaa na ọtụtụ ebe Peter Obi tinyere ego Anambra steeti oge ọ bụ Gọvanọ, achịtaghị aja ọbụla ugbua. 
Peter Obi sara ya mgbe ahụ kwuo na ya gbalịrị ike ya oge ọ bụ gọvanọ ime ihe ya chere ga-ewetara Anambra steeti ọganihu mana "﻿Ugbua, Chukwu enyela Soludo ohere imetọpụ ihe ndị ahụ ọ sị na mụ emetaghị nke ọma, ya mezie ya ka ọ kara Anambra steeti mma,"  Nke a abụghị mbụ Fada Ebube Mmụọ nso na Soluod na-atakọta isi . 
Akụkọ pụtara n'ebe Juun 2022 kọwara na Fada a buru amụma na ndị ọchịehi ga-awakpo obi gọọmenti steeti ahụ dị n'Ọka, ebe Soludo ga-ebu ọbara n'ahụ gbapụta. 
Soludo gbarụrụ ihu maka nke a ma zipụta ozi kwuo "Akpọrọ m gị ugboro abụọ dịka m gechara amụma i buru maka ndị Fulani Ọchịehi gburu ichi wakporo obi Gọọmentị n'Ọka na etu m si buru ọbara n'ahụ gbapụta nakwa nkatọ ị katọsiri ike maka ọnọdụ mkpocha ahịhịa."  "Ndụ m dị n'aka Chukwu, Ọ marala abalị ole maọbụ afọ ole o deere m. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mana ọ bụrụ na olileanya nke gị bụ idopu ego gbara ọkpụrụkpụ nke ị ga-eji mepụta ihe a hụrụ anya na ngwụcha afọ a, akụkọ a bụ maka gị. 
E nwere ụzọ dị icheich mmadụ ga-esi mụbawanye ego ya n'ụzọ kwụ ọtọ, dịka ịgbakwunye n'ihe nwere ike iweta ego, itinye ego n'ụlọọrụ ndị welitere isi n'ụzọ bekee kpọrọ 'investment'; iwelite aka n'ego mmadụ na-edopu nke a na-akpọ 'savings' na bekee, dgz. 
BBC Igbo kpọtụụrụ Oriakụ Uche Iheanacho, onye bụ ọkachamara n'okwu ego, iji kọwaa etu mmadụ ga-esi nwee atụmatụ ga-adịrị ya mfe iji dopu ego gbara ọkpụrụkpụ ma si etu a bulie ọnọdụ akụnụba ya na 2023. 
Nwaada Iheanacho kwuru na tupu mmadụ enwee olileanya ego gbara ọkpụrụkpụ ọ ga-edopu n'afọ, onye ahụ ga-ebu ụzọ tulee ma gwa onwe ya eziokwu maka ọnọdụ akụnụba ya ugbua. 
"Ị ga-ajụ onwe gị, gịnị ka ị na-eme ugbua ego si abata m aka? Enwere ndị ị ji ụgwọ? Enwere ndị ị na-azụ dịka ụmụnne maọbụ ụmụ gị maọbụ ikwunibe? I nwere ihe i ji n'aka ugbua na-anapụ gị ego?" "Ihe ndị a ga-enyere gị aka ịmata etu ị ga-ezi jikwaa ego gị, ma mata ego ole ị ga na-edopu iji nweta ihe ị na-atụ anya ya," nwaada Uche Ani-Iheanacho kwuru. 
Olileanya gị nwereike ịbụ ịrụta ụlọ maọbụ ịzụta ụgbọala Dịka oriakụ Iheanacho si kọwaa, mmadụ inwe ihe ọ na'atụ anya iji ego ọ na-edopu mepụta ga-enyere onye ahụ aka na-ajalite mmụọ ya idopu ya bụ ego, ka ọ ghara ịda mba. 
"Mana ihe ahụ ị na-atụ anya ya ga-abụkwa ihe kwere omume. 
Iji maa atụ, onye na-arụ ọrụ nkuzi agaghị ekwu na ya na-atụ anya ịzụta ụgbọelu na ngwụcha afọ," ka o kwuru. 
Ọ gara n'ihu kọwaa na mmadụ kwesịrị inwe ihe ọ na-atụ anya ya n'obere oge, n'oge etechaghị aka, nakwa n'ogologo oge. 
"Ọ bụrụ na mmadụ enweghị ọrụ, olileanya ya nke mbụ ekwesịghị ịbụ ego ole ọ ga-edopu, kama o kwesịrị ịbụ ka o nwetagodu ọrụ maọbụ ihe ga na-ewetara ya ego," Iheanacho kọwara. 
"Nke a ga-enyeziri ya aka ihazi usoro mmefu ego. 
Bọjeetị dị mkpa nke ukwuu iji nweta ihe ị na-atụ ya n'okwu gbasara ego. 
Iheanacho kọwara na n'ịhazị atụmatụ mmefu ego gị, ihe atọ ka mmadụ ga-ebu n'obi: ihe ndị dị mkpa (needs), ihe ndị ị chọrọ mana ha adịchaghị mkpa (wants), na ego ndopu (savings). 
Ihe oriri, ahụike na ndị ọzọ socha n'ihe ndị dị mkpa; ndị ọzọ dịka ịga pati na ndị dịka ya so n'ihe mmadụ chọrọ mana ha adịchaghị mkpa. 
Ọ bụ n'ime ndị a ka mmadụ ga-ewetu aka iji dopu ego maka ihe ọ na-atụ anya ya n'ọdịnihu. 
"Ọ dị mkpa na mmadụ kwesịrị ị na-edopu opekata mpe pasentị 20 n'ime ego na-abata ya aka kwa mgbe. 
Mana ọ dabeere n'ihe onye ahụ na-atụ anya ya. 
Mmadụ nwereike ịkụchapụ ihe niile na-adịchaghị mkpa ma na-edopu ihe ruru pasentị 50 n'ego niile na-abatara ya," Iheanacho kwuru. 
"Iji maa atụ, ọ dịghị mkpa ibi n'okirikiri ebe ụgwọ ụlọ dị ọnụ, ma ọ bụrụ na ego na-abatara gị agaghị ezu ịkwụ ụgwọ ụlọ ahụ ma fọdụkwara gị nke ị ga-eji gboo mkpa ndị ọzọ ma dopụkwa ego," Iheanacho kọwara. 
"Ọ bụrụ na ị chọrọ ibi ụdị ndụ ahụ, o kwesịrị iso n'ihe ndị ị na-atụ ya n'ogologo oge (long term goals), iji nye gị ohere ịzụlite ego gi." Chọta ihe ndị ọzọ ga-eme ka ego na-abatara gị gbagote. 
Mụọ ọrụ ị ma na a na-achọ achọ. 
"Ọ bụrụ na ị bụ onye ọrụ, gbaa mbọ chọọ ụzọ ị ga-eji towanye n'ihe ị na-eme nke ga-eme ka i nweta mbulielu n'ọkwa, ma bulitekwa ego ole a na-akwụ gị." "Ọ bụrụ na inweghị ọrụ, chọpụta akaọrụ ndị mmadụ na-achọkarị, tinye ego gị ma mụta ya nke ọma, nke a ga-eme ka i soro na ndị a na-achọ achọ n'ihi ọrụ aka gị. 
Ọ ga-ebulikwa ego na-abata gị n'aka." Uchenna Iheanacho kwuru na ọ dị mkpa mmadụ itule onwe ya kwa mgbe kwa mgbe iji mata ma ọ na-agakwa n'ihu n'ụzọ inweta ihe ọ na-atụ anya ya. 
Ntule a ga-enyere onye ahụ aka mata ebe ọ na-eri mperi ma mezie ya, maọbụ mara ebe ọ na-eme nke ọma iji gbaa mbọ karịa. 
"Ọ bụrụ na ị tulere onwe gị chọpụta na ị naghị agazite n'usoro ị mapụtaara onwe gị, obi adala gị mba. 
I nwere ike tulegharịa olileanya gị ma wetulata aka na ya, maọbụ ị chepụta etu ị ga-esi gbasie mbọ ike iji nweta ihe ị na-achọ," Oriaku Iheanacho kwuru. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Lee ihe ụfọdụ n'ime ha kwurula maka afọ ọhụrụ a bụ 2023: Ebe foto si, Davidoyedepo/Instagram Bishọp David Oyedepo bụ onyeisi ụlọụka Living Faith nke e ji Winners' Chapel' mara. 
Na nnukwu emume ọgbakọ ekpere nke ụlọụka ya na-ahazi kwa afọ a na-akpọ 'Shiloh' Oyedepo kwuru na ọ dị mkpa ikpere Naịjirịa ekpere ka Chineke bupu ihere chere ya n'ihu. 
"Ala a ga-enwe ezumike. 
Ala a ga-enwe ezumike. 
Ị gaghị abụ onye gbara ọsọ ndụ gbaga mba ọzọ. 
Agha agaghị ada na Naịjirịa. 
Nkwafu ọbara agaghị adị na Naịjirịa," ka Oyedepo kwuru. 
"Naịjirịa ga-enwe ọganihu ọzọ. 
Ihere mba a ka a ga-ebupu. 
Ndị aka ha adịghị ọcha ga-ata ahụhụ... 
Oyedepo kwuru na ihe dị Naịjirịa mkpa na 2023 abụghị onye ọchịchị ọhụrụ kama ọ bụ onye nnapụta, dịka Chineke ziteere Israel onye nnapụta we mee ka ala ha nwee udo ruo afọ 80. 
Adeboye kwukwara na ihu eluigwe ga-akawanye njọ n'ebe ụfọdụ na 2023. 
Ọ gara n'ihu kwuo na "ọtụtụ ndị na-akpata nsogbu agaghị enwe ike ịme ya ọzọ na 2023". 
"Ụfọdụ ndị mpako, a ga-ebutu ha ala n'afọ a," Adeboye kwukwara. 
Na mkparịtaụka ya na ụlọntaakụkọ 'Guardian' oge a jụrụ ya maka amụma o nwereike ibu maka afọ 2023, o kwuru sị: "Naanị ihe m ga-ekwu bụ na Chineke ga-eme ihe bụ uche ya". 
"Amụma banyere ọgwụgwụ oge ga na-abịa na mmezu. 
Chineke nwere ebumnuche maka ndị mmadụ, Jesus na-abịa ịkpọrọ ndị nke ya, Chineke na-atụ anya ka anyị niile dị njikere maka oge ọ ga-abịa. 
Nke a bụ amụma m na-ebu." Ebe foto si, primateayodele Onyeisi ụlọụka INRI Evangelical Spiritual Church bụ Primate Elijah Ayodele kwuru na afọ 2023 nwereike ibute nnukwu ahụhụ na Naịjirịa ma ọ bụrụ na "onye ọjọọ" banye n'ọchịchị. 
Ayodele kwuru na "otu onye n'ime mmadụ atọ a ma ama na-azọ ọkwa onyeisiala Naịjirịa abụghị ezigbo ya". 
"Ụmụ Naịjirịa ga-azụ akpa osikapa si mba ofesi n'ọnụego N80,000 ma ọ bụrụ na anyị tụnyere onye abụghị ezigbo ya." "Mmanụ 'diesel' nwereike iru N1,500 maka otu lita... 
anyị kwesịrị ịmụ anya. 
"Ihe anyị ga-eme bụ isekpuru ala kpee ekpere ka Chineke nye Naịjirịa onye kacha mma dịka onyeisiala na 2023, ọ bụghị ime mkpọtụ. 
"Ọ dị mkpa ka Chineke họpụtara anyị onye kacha mma, ịjụ mmadụ maka ndụmọdụ ga-eme ka ihe kawanyere anyị njọ, maka na onye kacha mma n'anya mmadụ nwereike ọ dịghị mma n'anya Chineke. 
"Ka Chineke mee uche ya na 2023." Ebe foto si, joshuaiginla/Instagram Onye amụma Joshua Iginla, bụ onyeisi ụlọụka 'Champions Royal Assembly' kwuru na agaghị enwe nnukwu ọdachi dịka ụfọdụ ndị mmadụ na-atụ egwu na ntuliaka 2023. 
"Mana onye ọbụla kwesịrị ị na-ekpesi ekpere ike, onye egena ndị amụma na-ekwu na a ga-enwe ọgbaaghara ntị," Iginla kwuru. 
"Aka Chineke dị na obodo a. 
Aka Chukwu jidere obodo a. 
"Mana ka anyị kpee ekpere maka Abuja iji gbochie mwakpo ndị iro n'ebe a. 
Ewepụ na ọ bụ onye ụkọchukwu, Olukoya bụkwa ọkammụta na ngalaba 'Biotechnology'. 
Ọ kụziela na mahadum dị icheiche na Naịjirịa. 
N'ofufe nru nke ndị ụka MFM ji nabata afọ ọhụrụ, Olukoya kwuru ka ndị mmadụ mụrụ anya ma na-ekpesi ekpere ike n'afọ a. 
"Afọ a bụ afọ mgbanwe na nnwereonwe nye ọtụtụ mmadụ "Ọ bụ afọ Chineke ga-ebutu ndị mpako "Ọ bụ afọ ịma ikpe maka ndị ọchịchị ọjọọ na ndị nkwado ha "Ọ bụ afọ Chineke ga-ekwu okwu megide ndị ọjọọ" wdg. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụfọdụ bụ okwu nkasi, ebe ụfọdụ bụ okwu na-enye nkoropụobi. 
Lee ụfọdụ n'ime ha:  Ụkọchukwu Ụka Katọlik a ma ama ma bụrụkwa onye hiwere "Adoration Ministry" n'Enugwu bụ Fada Ejike Mbaka ekwuola na ala Naijiria ga-aba n' ihe isi ike kacha n'afọ 2021. 
Mana, ọ sị: "n'ime ihe isi ike a, ụfọdụ ndị mmadụ ga na-eme ọfụma." "Ihe ga-esikatara ndị mmadụ ike mana ụfọdụ ndị mmadụ, afọ ga-abụrụ ha afọ kachasị mma ná ndụ ha." O kwuru na "ụfọdụ ezinaụlọ nọ n'ọzara a ga-agbapuru ha osimiri na 2021." N'okwu coronavirus, Mbaka kwuru na Chineke ga-ebupu ya nụ ọrịa dịka a ga-esite "n'afọ coronavirus jụrụ ga n'afọ a zachapụrụ coronavirus". 
A na-achọpụta ọkwụ mgbochi Coronavirus, ụdị ọzọ a na-apụta- Adeboye Ebe foto si, RCCG N'amụma o buru na ụka mmalite afọ 2021, Onyeisi Ụka Redeemed Christian Church of God' bụ Enoch Adeboye kwuru na "dịka a na-emepụta ọgwụ mgbochi Coronavirus, na ụdị nje ahụ ọzọ ga na-apụta, " ganye na ụwa ekweta na n'ezịa nchedo si na Chukwu."  O kwuru na "Ụfọdụ ihe ndị mere n'afọ 2020 ga-aganihu n'afọ 2021." Ọ gara n'ihu sị, "Chukwu chọrọ ka anyị nọ na Naijiria mata na naanị Chineke pụrụ igbo ọgụ." Okwu 'Igbo Presidency' ga-akụsa- Ayodele Onye ndu ụka INRI Evangelical Spiritual Church bụ Elijah Ayodele, sị na ọkwa onyeisiala n'afọ 2023 agaghị erute Igbo aka. 
E wepụ nke a, a ga-enwe ọtụtụ ndọrọndọrọ ụka maka "zoning", etu ahụ ka Igbo inweta ọkwa onyeisiala ga-adaa mmiri n'afọ 2023." O kwuru na otu otu kara aka ga-apụta na-ekwusi ike maka Igbo inweta ọkwa onyeisiala. 
Ha ga-agbalị iwepụta ndị tozuru etozu. 
"Ọtụtụ ndị Igbo na-achọ ịzọ ọkwa onyesisala ga-adapụ n'etiti ụzọ." Ayodele kwukwara na otu onyeisiala nọ n'ọkwa ọchịchị ga-anwụ, ebe otu onyeisiala chiburu mbụ ga-anwụkwa. 
Ayodele dụrụ Bola Ahmed Tinubu ọdụ ka ọghara imefu ego sị na ọ na-azọ ọchịchị. 
Aka gbara ụka mgba ga-ada- Oyedepo Ebe foto si, Winners Chapel Bishop David Oyedepo  nke ụka 'Living Faith Church Worldwide' a ma dịka "Winners Chapel", si na aka ọbụla megidere ụka ga-ada. 
Ọ gara n'ihu kwuo na ekwensu ji covid-19 ebuso ụka agha. 
Ọ sịkwara, "Ụka bilie megide mmadụ, onye ahụ nke ya agwụla. 
Ụka bilie megide ọchịchị maọbụ ewumewu,ewumewu ahụ ga-ada."  Mana o kwuru na 'Anyị na-aga n'ala e kwere ha na nkwa." Ebe foto si, Apostle Johnson Suleiman/Facebook Ụkọchụkwụ a ma ama ma bụrụ onye nwe ụka Omega Fire Ministries International bụ  Apostle Johnson Suleiman, kwuru na onyeisiala ga-abata n'oche agaghị esi n' Ugwu Naijiria. 
 N'amụma ọ mara maka afọ 2021, Suleiman kwuru na ọ bụ onyeji ọkwa osote onyeisiala ga-abụ Onyeisiala. 
"Ahụrụ m ka na-ahapụ Ugwu. 
Dinwenụ gwara m  mụ ya na ntị m na onye nke abụọ ga-abụ onye nke mbụ.Ihe a bụ amụma. 
Naijiria agaghị ekwewa, Agha agaghị ada." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nnyocha anyị gosiri na ụfọdụ mere , ebe ụfọdụ ghọrọ ka nri gbara ụka n'ihi na ha emezughị. 
Buhari ga-emeri na ntuliaka 2019- Mbaka, Omale Ebe foto si, Getty Images Onye Amuma Emmanuel Omale nke  Divine Hand of God Prophetic Ministry dị na Abuja buru amụma na Onyeisiala Muhammadụu Buhari ga-emeri ntuliaka 2019. 
Fada Ejike Mbaka bụ onye ndu isi otu Adoration Ministry, Enugwu, kwuru na ya amaghị onye ga-emeri na ntuliaka 2019 mana na Atiku abughị  ya bụ "onye nzọpụta Naijiria."  Amụma ahụ mezuru dịka  Buhari meriri Atiku na ntuliaka nke e mere n'ọnwa Febuwari afọ afọ 2019. 
Atiku tinye uchu n'Ugwu Naijiria- Suleiman Ebe foto si, Omega Fire Ministries/Facebook Johnson Suleiman nke ụlọụka 'Omega Fire Ministries International' nọrọ n'amụma nke ya dọọ Abubakar Atiku nke PDP, onye ya na Buhari zọkọrọ ọkwa na ntuliaka ahụ, aka na ntị ka o tinye uchu karịa na inweta nkwado ndị ugwu na ntuliaka 2019. 
Nke a mezuru n'ihi na Atiku nwetara ezigbo nkwado na Ndịda Anyanwu Naijiria ma gbaa ọnyụpa n'Ugwu Naijiria. 
A ga-anwụchi onye zọrọ ọkwa onyeisiala Suleiman makwara amụma na a ga-anwụchi otu onye zọrọla ọkwa onyeisiala. 
 Nke a mezuru n'ihi na ndị uweojii nzuzo Naijiria bụ DSS nwuchiri Omoyele Sowore nke zọrọ ọkwa onyeisiala na Ntuliaka 2019 n'aha AAC maka ebubo ịkpa nkata ịkwatu gọọmenti tụnye ya na nga ọnwa  anọ. 
Otu onye chịbụrụ gọvanọ ga aga nga- Omale Ebe foto si, Emmanuel Omale/Facebook Omale bukwara amụma na otu aka chiburu otu steeti ga-aga mkpọrọ. 
Nke mezuru dịka Orji Uzor Kalu chiburu Abia steeti nọ n'ụlọ mkpọrọ ugbua dịka a mara ya ikpe imefu ego ndị Abia. 
Orji Uzo Kalu aka chịburu Abia Steeti Amụma ndị emezughị; 5.Ntọ nnukwu ọgaranya si Ọwụwa Anyanwụ na-azụ ahịa mmanu  Omale kwuru na a ga-akpa nkata igbu maọbụ ịtọrọ otu onye nnukwu mmadụ si Ọwụwa Anyanwụ nọ n'ahịa mmanu nke ga-ebute ọgbaghara a ga-eji gbaa ahịa a ma ama ọkụ. 
Ahịa Onicha na Balogun dị na Legọs gbara ọkụ mana o nweghị ka o siri metụta ọgaranya Igbo ọbụla. 
Ndịagha ga-enupu isi- Ayodele Ebe foto si, INRI Evangelical Church/Facebook Primate Elijah Ayodele bụ onye ndu INRI Evangelical Church Primate Elijah Ayodele nke INRI Evangelical Church mara amụma na ndị agha Naijiria ga-enupu isi nye ndị isi ha. 
Nke a emezughị, mana ihe o kwuru na ihe ga-esiwanye ike mezuru dịka ihe ịda oke ọnụahịa na-aga n'ihu. 
Atiku ga-eweghara ọchịchị n'aka Buhari- Olagunju Wale Olagunju, nke ụlọụka 'Divine Seed of God Chapel Ministries', Sasa,Ibadan mmara amụma na Chineke ga-anara Buhari ọchịchị nyefe Atiku n'aka n'afọ 2019. 
Nke a emezughị. 
Buhari ka nọ n'oche ya. 
Naịjiria bụ ala ọtụtụ ndị nọ na ya ejighị okpukperechi  na okwu sị n'ọnụ ndị ndu ha egwu egwu, n'agbagheghị mpụtara okwu ndị ahụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Akụkọ dị mkpa: Ebe foto si, @PastorEAAdeboye Onyeisi ụlọụka Redeem bụ Enoch Adeboye adọọla ndị ụkọchukwu ibe ya aka na ntị ka rie mbọmbọ ọsọ n'ihụ ọnwụnwa ọbụla metụtara njọ anụahụ. 
Adeboye gara n'ihu kwuo na onweghi njọ ọbụla zoro ezo n'okpuru anyanwụ, na agaghị apụta ihe nwa mgbe nta. 
Abang John bụ zi kọmịshịona uweojii n'Anambra Steeti ebe DanDaura Mustapha bụbu nke Anambra bụzị Kọmishịọna Uweojii nke River Steeti ugbua. 
 Ọkaiwu ukwu nke gọọmentị mba ahụ bụ Abraham Keetshade kwuru na ndị ọkaikpe kpere ikpe ahụ jehiere ejehie. 
Kameroon gbara mbọ ha niile mana Naịjirịa kwechiri ka ajọ ọnwụ rue mgbe asọmpi a gwụrụ. 
Akụkọ ga-amasị gị ị ga-achọ ikọ taa niile Ebe foto si, @OfficialPDPNig Omeiwu Ndụdị Elumelu sị na ogbagwojuru ya anya etu pati ya bụ Peoples Democratic Party (PDP) jii mee ngwangnwa si ka ya  na mmadụ asaa ọzọ ga zuo ike nwa mgbe nta. 
Elumelu bụ onye na-anọchite anya Aniocha/Oshimili n'Ụlọ Omeiwu nke obele bụ onye aka na-achị Ụlọ omeiwu bụ Femi Gbajabịamila hopụtara dịka onyeisi pati akachasị. 
PDP n'osi ha zịgara Gbajabiamila kwuburu na ọ bụ Kingsley Chinda ka ha chọrọ na ha bụ oche. 
Gbajabiamila gbajọrọ ihe PDP kwuru wee họpụta Elumelu na Toby Okechukwu ga-abu osote ya. 
Ọnu na-kwuru PDP bụ Kola Ologbondiyan kwuru ụnyaahu na Toby Okechukwu, Wole Oke, Lynda Ikpeazu, Anayo Edwin,  Gideon Gwani na Adekoya Abdul-Majid ga enyegodi pati ha ohere ugbua. 
A na-atụ anya na Buhari ga-ebinye aka n'atụmatụ ga-ewezụga mgbochi na mbere akọpọrọ Africa Free Trade agreement na Bekee dịka ọ nabatara mkpebi ndị gbara izu maka ya. 
Ndị na-agbakọ ala ọma jiji sị na nke mere taata ka nke mere nwanne ụnyaahụ ma bụrụ nke kachasị sie ike n'ime afọ iri abụọ N'egwuregwu, Senegal ji otu okpu asataghị chụpụ Uganda n'asọmpi Iko Mba Afịrịka ha gbara ụnyaahụ. 
Taata, Nigeria na Kameroon nakwa Ijipt na South Afịrịka bụ ndị ga asụ mpị iji mara ndị ga-agafe agba nke atọ. 
Akụkọ ga-amasị gị ị ga-achọ ikọ taa niile Omega Power Ministry: 'Ndị ọzụzụ atụrụ ekwesịghị iri atụrụ etinyere ha n'aka' - Apostle Chinyere © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ụmụnwaanyị ibe m na-agbara m ọsọ maka na m bụ ‘mechanic’ – Ukoamaka Maluze Otu nwaagbọghọ na-eme ihe na-atụ ọha n’anya akọwala ihe kara ya obi o jiri wụba ọrụ  na-atụ ụmụnwoke n’ọnụ ọ fọdụzie ụmụnwaanyị. 
 Nwada Ukamaka Maluze malitere inwe mmasị n’ọrụ ịrụzị na nhazị ụgbọala nke Bekee na-akpọ ọrụ ‘mechanic’ mgbe ọ dị naanị afọ 15. 
 Ka o si kwuo, mmasị a malitere dịka ya na nne ya na-eresi ndị ọrụ ngo nakwa ndị ọrụ ‘mechanic’ nrị n’akụkụ Benue. 
 O kwukwara na ịgba nkiri ka ọ nọ na-eme ebe ahụ ma sizie n’ụzọ malite ịmụta ọrụ ahụ. 
 Nwada Maluze kwukwara na n’ihi ọ ka bụ nwata mgbe ahụ, ndị kuziri ya ọrụ ahụ anaghị ya ego ma kuziere ya ya bụ ọrụ n’efu. 
 Ukoamaka bụ onye Eziagu, Enugu steeti mana o bizi n’Owerri, Imo steeti ebe ọ na-arụ ya bụ ọrụ n’uju ugbua. 
 Agbanyeghị na o nweghị ụlọọrụ nke ya, ọ na-eji ọba ozi ịntanetị enweta ndị ọ na-arụrụ ụgbọala ha ma kwukwa na ọ na-aga be ndị ụgbọala mebiri ma ha kpọtụ ya n’ekwentị maọbụ n’ọba ozi intanetị ya. 
 Enweghị ego ịrụ isi ụlọọrụ nke ya egbochighi ya imezu ebumnobi ya n’ọrụ ahụ. 
 O kwuru na ọ bụ eziokwu na ụfọdụ ihe na-echere ya aka mgba n’ọrụ ahụ ọkachasị dịka ọ bụ nwaanyị mana ọ naghị ekwe ka ihe ndị ahụ kụdaa mmụọ kama ọ na-aga n’ihu na-agba mbọ. 
 Ndị ọrụ mechanic na-ahazịrị ndị mmadụ ụgbọala ha. 
Ukamaka onye dịzị afọ 24 ugbua kwuru na ụmụnwaanyị ibe ya anaghị enwe emesa ya enyi n’ihi ha na-elele ya dịka onye na-eme ihe dị aṅa. 
 O kwukwara na etu ọrụ ahụ siri bụrụ ihe na-adịghị mfe ime na-emekwa ọ naghị enwe efe eso ụmụnwaanyị ibe ha na-eme ngagharị n’obodo. 
 Agbanyeghi nke a, ọ sị na ọ naghị ele ihu onye ọbụla anya ma abịa n'okwu akaraka ya. 
Nwada Maluze dụrụ ọha ndụmọdụ banyere ifu ntutu taa n’okwu mmadụ imezu ihe ọ ma bụ akaraka ya. 
 Kirie ihe onyonyo dị n'elu akụkọ a ka ị nụrụ ihe o kwuru n’uju. 
 Ndị mere akụkọ a bụ Chigozie Ohaka na Vining Ogu. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Chidinma gara mba Italị gaa mụọ etu e si arụ akpụkpọ ụkwụ n'ụzọ pụrụ iche Chidinma Chukwuemeka bụ nwaanyị ihe gbasara ịgba ụmụ nwaanyị ibe ya ume na-anụ ya ọkụ n'obi. 
Chidinma na di ya Bentley gara mụọ etu e si akụzịrị ịrụ akpụkpo ụkwụ n';ụzọ pụrụiche na mba Italị. 
Bentley Chukwuemeka na nwunye ya bidoro ụloakwụkwọ akpụkpọ ụkwụ n'afọ 2017 Ọtụtụ ụmu nwaanyị bụ ndị gụchara mahadum bịara ịmụta etu esi arụ akpụkpo ụkwụ n'ụlo akwụkwọ ha. 
Ndị mere akụkọ a bụ Chigozie Ohaka na Vining Ogu © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọgba Mbọ Adaeze Chukwuneke bú nwaanyị na-arụ ọrụ dịka onye na-atọda ọkụ latrik n'ụlọ. 
C﻿hukwuneke kwuru na enweghị ihe ịbụ nwaanyị gbochiri ya ịrụ ya bụ ọrụ. 
O﻿ kwuru na agbanyeghị na nna ya bụ onye ọkụ latrịk, kama na ọ bụ mgbe ọ nọ na mahadum ka ọ hụrụ ebe a na-arụ ya bụ ọrụ ọ were masị ya. 
O﻿ kwuru na ihe chere ya aka mgba ụfodụ mgbe bụ na ọbụghị ebe niile akpọrọ ya maka ọrụ ka naanị ya ga-eso gaa n'ihi na ọ bụ nwaanyị, o kwuru sị, " a na m akpọ onye ọrụ m aga ụfọdụ ebe a kpọrọ m ọrụ n'ihi na m bụ nwaanyị". 
Ọ﻿ kọwara na ọ na-eji ụmunwoke abụọ maọbụ atọ ka ha tinyere ya aka n'ọrụ. 
C﻿hukwuneke kwuru ka ụmụ nwanyị ibe ya ndị nọ nkịtị bido aka ọrụ ma sị kwa na ọ dị njikere ikuziri onye ọbụla chọrọ ịmụta ọrụ ọ na-arụ. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọgba mbọ: Ihe mere m ji hapụ ọrụ ‘Telecoms’  mewezie ‘Yogurt’ – Kingsley Mbah Otu nwoke aha ya bụ Kingsley Chukwumerije Mbah akọwala ihe mere o ji hapụ ọrụ na-enye ya ezigbo ego wụbazie ọrụ nke ya onwe ya bụ ọrụ mmepụta mmiri ara ehi gbara ụka Bekee na-akpọ ‘Yogurt’. 
"
Maazị Mbah kọwara etu mkpebi ime nke a siri ghara ịdịrị ya mfe n’ihi na mgbe ahụ ọ maghị ma ya bụ atụmatụ aga amịta mkpụrụ. "
"
 O kwukwara na ọrụ nke mmepụta ‘Yoghurt’ a abụrụla ezigbo ihe uru dịịrị ya na ezinaụlọ ya, ọkachasị nwunye bụ onye malitere ya bụ ọrụ kpọmkwem tupu ọ gawa mba Amerịka maka agụmakwụkwọ ya. "
 O nyere ndị ntorobịa nwere atụmatụ imelite ọrụ nke ha ọtụtụ ndụmọdụ banyere etu ha ga-esi meri ọtụtụ ihe ndị na-echere ụlọọrụ ndị ka na-etolite etolite aka mgba na Naịjirịa. 
 Na mkparịtaụka a Maazị Mbah na BBC Igbo nwere, o kọwakwara etu ya na nwunye ya si malite ọrụ n’ime obi ụlọ ha ma gbagide mbọ ruo ugbua nke bụ na ha e nweela ndị ọrụ ruru asaa nakwa ndị ọrụ ngo karịrị abụọ. 
 O kọwakwara etu ha siri malite ire ngwa ahịa naanị na Legọs steeti ma mwụbaa na-erezị ya bụ ngwa ahịa na steeti Naịjriịa karịrị 14. 
 Kirie ihe onyonyo a ka ịhụ ihe ndị Maazị Mbah na nwunye ya kwuru n’uju ebe a. 
" 
Ndị mere akụkọ a bụ Makuochi Okafor na Vining Ogu. "
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Innocent Chukwuma e ji Innoson mara, nwafọ Igbo bụ aka na-arụpụta ụgbọala nke mbụ na Naịjirịa kọwara etu o si malite njem ịgba mbọ ya. 
 Ọ gwara BBC Igbo na ọ malitere njem a dịka ndị ọzọ si amalite nke ha. 
Ọ sị na azụmaahịa mbụ o jiri bido bụ akụrụngwa ọgbatumtum, si na ya banye na nke ụgbọala nakwa tupu ọ banye n'imepụta plastik n'usoro ahụ. 
Chukwuma sị na ọ bụ ụlọọrụ plastik ya kachasị ukwuu na mba Afrịka niile. 
N'afọ 2007, o mepere ụlọọrụ a na-arụpụta ụgbọala a kpọrọ 'Innoson Motors'. 
Ụlọọrụ a na-arụpụta ụgbọala dị iche iche gụnyere nke ndịagha, ndị ọrụ nchekwa, nke e ji eme njem, nke e ji ekpofu ahịhịa dgz. 
Kirie ihe o kwuru n'uju: Ndị mere akụkọ a bụ Chiemela Mgbeahuru na Jessica Nwankwo © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ogba mbo:  'E bitere m kemịkal m ji mepụta 'paint' mbụ m nrụpụtara' Somadina Anoh bụ onyeisi ụlọọrụ na-emepụta uli 'paint' gwara BBC Igbo ka irupụta uli 'paint' si gbanwe ndụ ya. 
 N'afọ 2018. 
ka Anoh kwuru na ọ gakwuru nna ya ma gwa ya ka o nye ya ego. 
Nna ya gwara ya na ọ ga-enye ya ego o ji eme azụmahịa ime njem , mana ọ ga-amasị ya ma ọ bụrụ na ya bụ Somadina mewere ihe nrụpụta. 
 O kwukwara na nna ya nyere ala ebe ọ na-anọ arụpụta 'paint.' Anoh kwuru na ọ dịghị mfe mgbe o bidoro rụpụtawa 'paint' makana ụfọdụ leliri ya ma jụ inye ya ọrụ. 
 Mana ugbua ndụ ya agbanweela makana o gbahapụghị nrụpụta 'paint' agbanyeghị ọgbata uhie niile ọ gabigara. 
Anoh kwuru na mgbe mbụ o malitere rụpụtawa 'paint' , na ọ maghị na ọ ga-eru ogo orurula ugbua. 
N'ọnụ ya, 'o nwere mgbe m nọgidere ike ịrụpụta paint gwụ m, mana nnam gwara m na ọ bụrụ na onwebeghị ihe m fụru, ma lekwa anya na ihe ndị fụrụlanụ kama ka m gbado anya na-arụpụta ihe m na-arụ. 
O kwuru na mgbe o malitechara, na ọ na-eji aka ya atụgharị ya bụ 'paint' ruo mgbe ọ maliere izụta igwe e ji agwakọ ya bụ 'paint'. 
 N'ọnụ ya, 'paint' na-anọcha otu afọ maọbụ abụọ maọbụrụ na idoziri ya ọfụma bụ ihe Anoh kwuru. 
 "Ọtụtụ mmadụ na-ajụ m ihe mere m ji hapụ obodo ma bawa n'ime obodo, mana udiri mmadụ na-eju ebe a ma ha chọọ ịzụta 'paint' mere ka m ghọta na onweghị ebe ọbụla mmadụ nọ ihe agaghị agara ya." bụ ihe Anoh kwuru. 
 Gere ihe o kwuru n'uju n'onyonyo a dị n'akụkọ a. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ọtụtụ mmadụ na-eji ego achụ ego na-ekwu maka ọdachị ha na-ezute n'ụzọ mana nke Cassandra Ndulue metụtara n'ebe ọjọọ dịka udiri mberede o jir bịa. 
Ọdoziakụ Ndule si na ya lapuru ụla were tete chọpụta na azụ niile ọ na-azụ a bụrụla ihe ide mmiri buru jewa. 
Ọ sị na ihe gafere nde naira iri atọ na isii funarịrị ya n'otu ntabi anya. 
N'akụkọ a, ọ kọrọ anyị njem ya nakwa etu ya Jiri na edi ihe mere nakwa njem o jere iji chọọ enyemaka iji malitekwe ọzọ. 
Akụkọ ya na-agba anya mmiri mana ọ na-akwalitekwa mmụo ọfụma. 
Kirie ya n'uju. 
Ndị mere akụko a bụ Chiagozie Nwonwu na Nnamdi Agbanelo. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Agaghị m ahapụnwu ọrụ 'welder' banye ọrụ ọzọ - Nwaanyị na-akpụ igwe Ụmụnwaanyị na-akpụ igwe n'ụwa niile bụ naanị pasentị anọ dịka ndị Welda Guru siri dee. 
 Amara Onwuka so n'ime ụmụnwaanyị pasentị anọ ndị a, dịka ọ tọgbọrọ asambodo o nwere n'agụmagụ 'Philosophy' wee gaa nweta asambodo n'ịkpụ igwe. 
 Ọ gwara BBC Igbo na ya agaghị ahapụ ọrụ ịkpụ igwe mee ihe ọbụla ọzọ maka na ọ baala ya n'ụmị. 
 Ọ na-akpụ ụdị igwe dị icheiche e ji arụ ụlọ nakwa nke e ji enyere ndụ aka. 
Mana kedụkwanụ etu o si ebu igwe ọ kpụrụ?  Kirie mkparịtụka anyị na ya ugbua ka ị chọpụta. 
 Nwaanyị na-akpụ igwe © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ifeanyi Agwagu bụ onye 'welder' na-eme ọfụma ugbua mana lee ka o si mụta ya bụ aka ọrụ n'ụlọmkpọrọ. 
Ọ gara ụlọmkpọrọ maka mpụ o mere n'obodo ruo afọ abụọ. 
O kwuru na oge mbụ ọ batara n'ulọmkpọrọ, o che na ọ ga-anwụ, mana ugbua ihe ọ mụtara enyewela ya ego. 
Gere ya n'uju n'ihe nkiri a: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ajụ Mbaise bụ mgbọrọgwụ na mkpaakwụkwọ ndị Igbo ji enyere ụmụnwaanyị mụrụ nwa aka ịsachapụ ọbara ọjọo n'ime afọ mgbe ha mụchara nwa. 
 Ya bụ Ajụ Mbaise na-arụkwa ọrụ ndị ọzọ dị icheiche iji wulite ahụike mmadụ. 
Nwaada Mmesoma Chukwudi chọpụtara ụzọ ọgbara ọhụrụ iji kechie ya bụ Ajụ Mbaise ka ndị ntorobịa ugbua ka nwee mmasị ịṅụ ya. 
Mmesoma na-etinye ajụ mbaise ahụ n'obere akpa nke a na-akpọ 'tea bags' na bekee. 
Nke a bụ ụzọ nwa ada a ji agbara onwe ya mbọ, ma na-akpata ihe afọ ya na-eri. 
Ọ bụ ọgwụ a na-enyekarị ụmụ nwaanyị nwaanyị mụrụ nwa ọhụrụ iji nyere ha aka sachapụ ọbara ọjọọ n'afọ ha. 
Ọtụtụ kwukwara na ọ na-enyere ndị buru oke ibu aka ka ha talata ahụ. 
Ụfọdụ ndị ọzọ sị na ọ na-agwọ ọrịa shuga nakwa ọtụtụ ihe ndị ọzọ. 
Dokịta Uche Okeke, na-arụ ọrụ na ụlọọgwụ 'General Hospital', n'Amawbia, Anambra steeti, kwuru na ọ bụ eziokwu na ọgwụ mgborogwụ na-arụ ọrụ, mana ọ dị mkpa ka e mekwuo nnyocha gbasara ha. 
"Nnyocha ga-egosi ugboro ole, nakwa mkpụrụ ole mmadụ ga-aṅụ ọgwụ ahụ iji gbochie ịṅụfe ya oke." "Ọtụtụ ndị dibia mgbọrọgwụ na-ekwu na otu ọgwụ na-agwọ ọrịa dị icheiche, mana ụfọdụ oge, ọ naghị adị etu ahụ." N'agbanyeghị ihe sayensị chere maka ọgwụ Igbo, ọtụtụ ndị Igbo, ma ndị gụrụ akwụkwọ nke ọma, kwenyere na ha na-arụ ọrụ nke ọma. 
Ndị mere akụkọ a bụ Chukwunaeme Obiejesi, Chukwudi Okereke, na Nnamdi Agbanelo. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Ada Chukwujekwu kpọrọ onwe ya ọkaibe n'ịkpụ isi. 
 O kwuru ka o si bido kpụwa ndị mmadụ isi nakwa ihe kpalitere mmụọ ya ịkpu ịsị. 
 Dịka o si kwuo, ma gwa ụmụ nwaanyị ibe ya "uru dị na ọrụ" Lee okwu ya n'uju ebe a: © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Maazị Oyeyemi ekwughi etu ha si mee ya bu nzọpụta mana ọ sị na ha na esosi ụzọ ọkwụ ndi kpara ike a. 
Cheta na ndị uweojii Ogun steeti agbara ama maka ntọrọ emere ndị ụkọchụkwụ ahụ si Abia steeti na-aga Legọs. 
Ndị erola nso na Legọs oge ndị omekome ji egbe wakporo ụgbọ ha ma tọọrọ ha. 
Ndị uweojii nyere aha ha dịka Chidioze Eluwa, Chiemela Iroha, Okoro Ohowukwe, Ndubuizi Owuabueze, na Ibeleji Chidinma bụ naanị nwaanyị so na ndị ahụ. 
BBC Igbo ghọtara na ndị ụkọchukwu ahụ na-aga ọgbakọ kwa afọ nke ndị ụka ahụ na enwe n'ọnwa Ọgọstụ afọ ọbụla n' ogige ha a kpọrọ 'Redemption Camp' dị na  Mowe Ogun steeti. 
Otu ụkọchukwu ụlọụka gwara onye ntaakụkọ BBC na onyeisi ụka 'Redeemed Christian Church of God' bụ Enoch Adeboye kwupụtara nke n'ọgbakọ ha n'ụtụtụ tata ma kpọọ oku ka ha kpere ha ekpere. 
Ka ọ dị ugbua, onyeisi  ndi uweojii na Naijiria bụ Mohamed Adamu enyela ndị orụ ya iwu ka achọta  ma gbapụta ha. 
Ihe mere ndị ome nkiri Nollywood ji arịọ ego ma ọrịa bịa © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Mana ndị  uweojii steeti ahụ sị na ha amaghị maka ọdachi ahụ. 
Ejike na nwanne ya nwoke gara ịzọpụta nwanne ha nwaanyị ndị ahụ chọrọ ịwakpo n'ọhịa ebe  ọ gara ugbo. 
Ndị bi n'obodo ahụ  gwara BBC Igbo na Ejike nwụrụ na ya bụ ije dịka ndị ọchịehi ahụ gburu ya, ebe ụmụnne ya abụọ ndị merụrụ ahụ na-anata ọgwụgwọ n'ụlọọgwụ a kpọghị aha ya. 
Otu onye n'ime ha bụ Ngozi Odo gwara  BBC Igbo n'ekwentị  na "nke a bụghị mbụ ndị Fulani na-akpa ike n'Agụ-Amede". 
 Agụ-Amede dị n' Eha-Amufu n'Okpuru Ọchịchị Isiụzọ dị n'Enugwu steeti n'ebe okeala ha na Benue steeti. 
  "Ndị Fulani anaghị ekwe anyị zuo ike ebe a n' Eha Amufu. 
Ọtụtụ ndị mmadụ agbapụchaala na be ha maka ụdị ike ha na-akpa". 
Ọnụ na-ekwuru ndị uweojii bụ Daniel Ndukwe gwara Igbo na ndị uweojii steeti ahụ enwetaghị ozi ọbụla banyere ọdachi ahụ. 
Ngozi  Odoh na ndị obodo ha ndị ọzọ ha na BBC Igbo kpara  gbara ama na ndị ọchịehi na-akpa ike ebe ahụ kemgbe otu afọ gara aga. 
Ha kwukwara na ndị ọchịehi  na-emekpa ọtụtụ obodo dị  na mpaghara Eha Amufu. 
Ọ sị, "o nweghịzị onye na-aga ọrụ ugbo na Mgbuji". 
 Otu onye nwere agba n'otu Ohaneze ndị Igbo n'Enugwu steeti na-achọghị ka akpọọ aha ya gwara BBC Igbo na "ndị Fulani na-achị ehi na-emesi anyị ike na be anyị."  "O nwere mgbe gọọmentị Enugu steeti chịtara ndị agha ebe ahụ. 
Ndị agha ahụ nọrọ otu ọnwa. 
 Nke a mere ebe dum jiri daa jụụ mgbe ahụ mana ugbua, ha amalitela inye nsogbu ọzọ". 
Onye bụ Onowu ndị Mgbuji bụ Christian Nnaji sị na ya bụ ihe malitere kemgbe afọ gara aga ka ha malitere ịta ahụhụ n'aka ndị Fulani na-achị ehi. 
Ọ sị na, "ndị ọchịehi ahụ ji aka efo ihe a kụrụ n'ubi, na-emebicha ihe niile a kọrọ n'ugbo. 
Onye kwuo okwu ha sị na ebe ahụ bụ be ha, na ọ bụghị nke anyị". 
"O nweghị mgbe m ji cheta anyị na ndị ọchiehi ji nwere ala be anyị. 
Ha ji ike achọ ịnapụ anyị be anyị". 
Onowu boro ebubo na ndị ọchịehi ahụ gburu ọtụtụ ndị be ha, ọkachasị mgbe ha gara n'ahịa ha ga gbuo ọtụtụ mmadụ bụ nke ha gbara ọkụ na ndụ. 
Valentine Edeh bụ onye ọrụ nche obodo sị na ndị ọchịehi ji ehi ha emebi ihe anyị kụrụ n'ugbo. 
O kwuru na na mbụ, na mbụ ndị ọchịehi na mbụ anaghị emebi ihe n'obodo. 
" Ọ na-abụ, ha bịa n'ugbo ha arịọ anyị mmiri maọbụ nri, anyị enye ha, ha ekele gị gawa. 
Mana ugbua, ndị nke a na-eme ihe ọjọọ dị iche iche". 
Edeh sị na ndi nke a bịa ugbua kemgbe afọ atọ gara aga dị iche,  "Ha na-akpọrọ ehi ha baa n'ugbo ndị mmadụ na-emebi ihe,  na-awakpokwa nwaanyị n'ike 'ubi. 
"Onye kwuo okwu, ha e nwere mma chụwa onye ahụ gbuo." "Ndị ahụ mechere buwe egbe". 
Edeh kọro na Jenwari afọ 2021, ndị ọchịehi gara gbuo osisi akparata dị n'iwu obodo were akwụkwọ ya nye ehi ha. 
Ka ndị na-agafe ụzọ juru ese, ha ridata were mma chụwa ha, gbuo otu onye. 
"Ọtụtụ mgbe ha na-esi n'okeala anyị na Benue steeti bịa gbuo ọtụtụ mmadụ gbaa ọtụtụ ụlọ ọkụ." Ebe foto si, BBC Sport Nke bụ na ha bịara n'ime ahịa Ogbete Mgbuji bịa gbawa egbe aghara agha gbuo ọtụtụ mmadụ. 
Ndi ọrụ nchekwa gọomentị niile gara hị ime ndị ahụ mere ebe ahụ. 
Mgbe ahụ ka gọvanọ steeti bụ Ifeanyi Ugwuanyi jiri kpọga ndi agha Naijirịa ka bịa chekwaa anyị, "Nke tụrụ anyị n'anya bụ nke mere na 24 Maachị 2022 ka ndi ọchehi a bịara gbawa gbe aghara agha n'ime obodo. 
Ha gburu otu onye anyị na ya sọ tinyere mmadu iri abụọ ndị ozọ." Edeh kọrọ ike mere ụnyaahụ bụ 15 Mee, ka ha chọrọ ịtọrọrọ onyeisi nchụaja ndị Church of Christ bụ nke ha mechere tọrọ nwunye ha, nwoke ahụ buru ube nma gbaa ọsọ". 
Ọ sị na kemgbe ahụ ndị ọbụla hapụrụ ha ebe ahụ gbaa ọsọ. 
 Ha na-arịọ gọọmentị ka ha nyere ha aka chụpụ ndị ahụ ka ha laghachi be ha. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Onyeisi Miyetti Allah Cattle Breeders Association of Nigeria (MACBAN) na mpaghara Ọwụwa Anyanwụ bụ Gidado Siddiki sị na nke a mere n'elekere otu nke isi ụtụtụ ụbọchị Satọde, 23 Eprelụ 2022. 
Ọ sị na ndị ojiegbe ahụ wakporo ebe obibi ha dịka ha na-ehi ụra n'abalị ma tọrọ ndị otu ha na ehi ha. 
Siddiki sị na ndị ntọrị ahụ akpọọla ezinaụlọ ndị ha tọọrọ ma sị ka e nye ha nde naịra anọ nakwa egbe tupu ha atọhapụ ha. 
Ọ gara n'ihu kwuo na ọ gwala ndị uweojii na ndị ọrụ nchekwa Department of State Service (DSS). 
"Akpọrọ m Sarkin n'ekwentị site n'ozi o ziteere m, agwara m ya gaa n'ụlọọrụ ndị uweojii dị ya nso mee mkpesa. 
"Nke a ga-enyere anyị aka ime nnyocha ebe ọ bụ na ọ sị na ndị ntọrị a akpọọla ezinaụlọ ndị ha tọọrọ. 
"Ọ ga-enyekwara ndị uweojii aka ịhazi onwe ha ọfụma, mee nnyocha ma zọpụta ndị a tọọrọ." Ikenga gara n'ihu kwuo na kọmishọna ndị uweojii bụ Echeng Echeng na ndị otu ha ga-agba mbọ ịhụ na ha zọpụtara ndị a atọọrọ. 
Nke a emeela ya ugboro abụọ a na-awakpo ogige ndị ọchịehi dị n'okpuruọchịchị Ogbaru n'ime otu izuụka. 
N'ụbọchị Mọnde 18 Eprelụ 2022, akụkọ pụtara na ndị oji egbe wakporo ogige ndị ugwu bi n'Ogbaru ma gbuo ihe ruru mmadụ ise. 
A gbatara ndị agha mmiri abụọ egbe dịka ha bịara ịlụsị ndị oji egbe ahụ ọgụ, dịka onye hụrụ ka ihe si mee ji kọọrọ BBC Igbo. 
Akụkọ ka na-abịa... 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
Nghọtahie dara n'etiti ndị ntorobia na ndị Fulani Ọchịehi  na Ukwa -East nke mere ka ha gbuo otu ehi onye ọchịehi. 
Mana gọvanọ Ikpeazu site n'ozi si n'ọnụ  onye odeakwụkwọ mgbasaozi bụ Onyebuchi Ememanka gwara BBC Igbo n'ekwentị na  ịkwụ ụgwọ ehi abụghị n'ihi egwu kama ọ bụ iji gbochie tigbuo-zogbuo n'etiti ndị mpaghara ahụ na ndị Fulani ọchiehi. 
Ihe onyonye pụtara na soshal midia gosiri ebe onye a kpọrọ Sam Nwogu n'aha gọvanọ Ikpeazu nyere otu onye Eze ego dị otu puku narị naịra na iri asa n'Ụkwa East. 
 Ego a bụ nke Nwogu kwuru na o si n'aka gọvanọ bụ maka iji kwụọ ndị ọchiehi ụgwọ n'ehi ha ndị ntoroọbịa obodo ahụ gburu. 
C Nwanuo. 
Onye Eze were ego a nyefee onye na-anọchite anya ndị ọchịehi n'aka ma gwa ya ka ọ dọọ ndị nke ya aka na ntị ka ha ghara imebi ọrụụgbo ndị obodo ọzọ. 
Agwa a gọvanọ kpara butere nkatọ si n'ọnụ ọtụtụ ndị mmadụ ndị kwuru na ọ na-akwado ndị ọchịehi n'Abia Steeti. 
Odeakwụkwọ Mgbasaozi Abia State. 
Mana Ememanka kwuru na ego a gọvanọ Ikpeazu nyere bụ iji mezuo nkwa o kwere n'etiti ndị ọchịehi na ndị ọrụ ugbo maka ime udo n'Abia Steeti. 
O kwuru na ọ bụghị maka ịtụ egwu kama na ọ bụ ka udo dị n'etiti ndị obodo ahụ na ndị ọchịehi. 
N'okwu ya "Kama a ga-ekwe n'ihi ehi gbuo mmadụ, nye ndị a ego a ka ha gawa." "Ọ bụghị n'ihi ịtụ ụjọ, kama ọ bụ amamihe ka e ji achị steeti." © 2023 BBC. 
BBC anaghị ahụta maka ọdịnaya nke saịtị ndị dị na mpụga. 
Usoro anyị maka njikọ dị na mpụga.. 
